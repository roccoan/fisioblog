+++
author = "Redazione"
categories = ["Libera Professione"]
date = 2022-05-02T22:00:00Z
description = "Oggi ci chiediamo se è necessaria la prescrizione medica per scaricare la spesa del fisioterapista"
draft = true
image = "/images/national-cancer-institute-nfvdkihxylu-unsplash.jpg"
title = "Serve la prescrizione per detrarre la spesa del fisioterapista?"
type = "post"

+++
Oggi ci chiediamo: se siamo in libera professione e un paziente viene a fare fisioterapia da noi, può detrarre la spesa anche senza prescrizione di un medico?

## Introduzione

Questa è una guida per i fisioterapisti che si affacciano alla libera professione, ma può far comodo anche ai pazienti per conoscerne i retroscena.

Per entrambi, se c'è poco tempo a disposizione, **la risposta è no, non serve la prescrizione per detrarre la spesa sostenuta dal fisioterapista**, nè tantomento serve per fare fisioterapia in generale.

> **Se sei fisioterapista** però c'è una precisazione da fare: **è richiesta una procedura obbligatoria**. Continua pure a leggere per ulteriori dettagli.

## La figura del fisioterapista

Nel corso degli anni, **la figura del fisioterapista** ha acquisito sempre più **autonomia** (e [ne sta acquisendo ancora](https://fisioterapisti.org/cosa-c-e-nel-futuro-della-fisioterapia-in-italia/ "Cosa c'è nel futuro della fisioterapia in italia?")).

Già ora il **fisioterapista è pienamente autonomo** nelle proprie attività (per questo non serve prescrizione per andare dal fisioterapista, è il professionista che può scegliere in autonomia la terapia migliore per la situazione del paziente), e questa autonomia si riflette anche a livello **burocratico e fiscale**.

Infatti, Il **fisioterapista** rientra tra le figure professionali elencate nel [D.M. n. 182 del 29 marzo 2001](https://www.gazzettaufficiale.it/eli/id/2001/05/19/001G0233/sg "(GU Serie Generale n.115 del 19-05-2001)"). Le spese sostenute per le prestazioni sanitarie rese dal **fisioterapista** sono quindi detraibili senza necessità di una specifica **prescrizione medica**.

## Il problema: il paziente che vuole detrarre la spesa sanitaria nel 730

In fase di **dichiarazione dei redditi**, i pazienti possono detrarre la spesa sostenuta dal fisioterapista.

Questo significa che è loro interesse riuscire effettivamente a detrarla, così da avere uno **sconto sul pagamento delle tasse** o meglio ancora andare a credito, ed è compito anche del fisioterapista fare in modo che ci riesca.

Oggi rispetto a qualche anno fa c'è una novità, cioè la dichiarazione precompilata.

Il fisioterapista può fare in modo che la dichiarazione precompilata del paziente presenterà la spesa che ha sostenuto il suo paziente.

Questo **si fa con una procedura obbligatoria** dal 2019, che prevede **pesanti sanzioni** se non viene completata. 

La **procedura obbligatoria in questione** è il [caricamento dei dati delle fatture emesse ai pazienti su Sistema Tessera Sanitaria](https://fisioterapisti.org/guida-al-sistema-tessera-sanitaria-per-i-fisioterapisti-nel-2022/ "Guida a Sistema Tessera Sanitaria 2022 per Fisioterapisti")

Questa procedura sembra essere [controversa per altri professionisti sanitari](https://www.odontoiatria33.it/didomenica/21830/invio-dei-dati-al-sistema-tessera-sanitaria-e-le-pesanti-sanzioni-difficili-da-applicare.html "Invio dei dati al Sistema Tessera Sanitaria e le (pesanti) sanzioni difficili da applicare"), molti non la attuano, e le sanzioni (sebbene siano elevate) sembrano di difficile applicazione perché pare che non ci siano controlli.

A noi però piace fare le cose per bene, per questo ricordiamo quali sono le [scadenze di Sistema Tessera Sanitaria per il 2022](https://fisioterapisti.org/sistema-tessera-sanitaria-aggiornamenti-e-nuove-scadenze-per-il-2022/ "Sistema TS - Nuove Scadenze per il 2022") e invitiamo tutti a rispettarle.