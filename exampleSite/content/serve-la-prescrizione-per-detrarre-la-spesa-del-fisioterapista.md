+++
author = "Redazione"
categories = ["Libera Professione"]
date = 2022-05-02T22:00:00Z
description = "Oggi ci chiediamo se è necessaria la prescrizione medica per scaricare la spesa del fisioterapista"
image = "/images/national-cancer-institute-nfvdkihxylu-unsplash.jpg"
title = "Serve la prescrizione per detrarre la spesa del fisioterapista?"
type = "post"

+++
Oggi ci chiediamo: se siamo in libera professione e un paziente viene a fare fisioterapia da noi, può detrarre la spesa anche senza prescrizione di un medico?

## Introduzione

Questa è una guida per i fisioterapisti che si affacciano alla libera professione, ma può far comodo anche ai pazienti per conoscerne i retroscena.

Per entrambi, se c'è poco tempo a disposizione, **la risposta è no, non serve la prescrizione per detrarre la spesa sostenuta dal fisioterapista**, nè tantomento serve per fare fisioterapia in generale.

> **Se sei fisioterapista** però c'è una precisazione da fare: **è richiesta una procedura obbligatoria**. Continua pure a leggere per ulteriori dettagli.

## La figura del fisioterapista

Nel corso degli anni, **la figura del fisioterapista** ha acquisito sempre più **autonomia** (e [ne sta acquisendo ancora](https://fisioterapisti.org/cosa-c-e-nel-futuro-della-fisioterapia-in-italia/ "Cosa c'è nel futuro della fisioterapia in italia?")).

Già ora il **fisioterapista è pienamente autonomo** nelle proprie attività (per questo non serve prescrizione per andare dal fisioterapista, è il professionista che può scegliere in autonomia la terapia migliore per la situazione del paziente), e questa autonomia si riflette anche a livello **burocratico e fiscale**.

Infatti, Il **fisioterapista** rientra tra le figure professionali elencate nel [D.M. n. 182 del 29 marzo 2001](https://www.gazzettaufficiale.it/eli/id/2001/05/19/001G0233/sg "(GU Serie Generale n.115 del 19-05-2001)"). Le spese sostenute per le prestazioni sanitarie rese dal **fisioterapista** sono quindi detraibili senza necessità di una specifica **prescrizione medica**.

## Di cosa c'è bisogno per la detrazione

Per la detrazione **non c'è bisogno della prescrizione del medico** (specialista o di famiglia), ma anzitutto **c'è bisogno di pagare con uno strumento tracciabile**.

Quindi, **non sono ammessi pagamenti in contanti**, ma vanno bene sia quelli con carta o bonifico, che [altri meno scontati come Satispay e PayPal](https://www.ilsole24ore.com/art/da-satispay-paypal-ok-sconto-fiscale-le-spese-pagate-le-app-ACcCdCEB "Il Sole 24 Ore, Da Satispay a Paypal: ok allo sconto fiscale per le spese pagate con le App").

## Il problema: il paziente che vuole detrarre la spesa sanitaria nel 730

In fase di **dichiarazione dei redditi** quindi i pazienti possono detrarre la spesa sostenuta dal fisioterapista **se hanno pagano con strumento tracciabile**.

Questo significa che è loro interesse riuscire effettivamente a detrarla, così da avere uno **sconto sul pagamento delle tasse** o meglio ancora andare a credito, ed è compito anche del fisioterapista fare in modo che ci riesca.

Oggi rispetto a qualche anno fa c'è una novità, cioè la **dichiarazione precompilata**.

Il fisioterapista può fare in modo che la dichiarazione precompilata del paziente presenterà la spesa che ha sostenuto il paziente stesso.

Questo **si fa con una procedura obbligatoria** dal 2019, che prevede **sanzioni** se non viene portata a termine.

La **procedura obbligatoria in questione** **è l'Invio Telematico**, cioè il [caricamento dei dati delle fatture emesse ai pazienti su Sistema Tessera Sanitaria](https://fisioterapisti.org/guida-al-sistema-tessera-sanitaria-per-i-fisioterapisti-nel-2022/ "Guida a Sistema Tessera Sanitaria 2022 per Fisioterapisti")

Questa procedura sembra essere [controversa per altri professionisti sanitari](https://www.odontoiatria33.it/didomenica/21830/invio-dei-dati-al-sistema-tessera-sanitaria-e-le-pesanti-sanzioni-difficili-da-applicare.html "Invio dei dati al Sistema Tessera Sanitaria e le (pesanti) sanzioni difficili da applicare"), molti non la attuano, e le sanzioni (sebbene siano elevate) sembrano di difficile applicazione perché pare che non ci siano controlli.

A noi però piace fare le cose per bene, per questo ricordiamo quali sono le [scadenze di Sistema Tessera Sanitaria per il 2022](https://fisioterapisti.org/sistema-tessera-sanitaria-aggiornamenti-e-nuove-scadenze-per-il-2022/ "Sistema TS - Nuove Scadenze per il 2022") e invitiamo tutti a rispettarle.

## Che succede se il professionista non fa l'invio telematico della spesa?

In questo caso il paziente non troverà la spesa nella dichiarazione precompilata, ma viene comunque tutelato.

Infatti nonostante non ci sia nella precompilata, può comunque mandare in detrazione la spesa **caricando manualmente la fattura** - o comunque facendola caricare al commercialista o al Caf che gli prepara la dichiarazione dei redditi - (il paziente deve ricevere la [copia originale con la marca da bollo](https://fisioterapisti.org/che-sono-e-come-fare-le-fatture.guida-per-fisioterapisti/ "Guida fatture per fisioterapisti")).

Resta **l'obbligo di pagamento con strumento tracciabile**.

Per il professionista invece **sono previste sanzioni nel caso di invio tardivo** (Quali? [Qui un sito che le spiega bene](https://companysrl.it/sistema-tessera-sanitaria-omessa-comunicazione-delle-informazioni-da-trasmettere/ "Sistema Tessera Sanitaria: l’omessa comunicazione delle informazioni da trasmettere"). Al momento non abbiamo tempo di approfondire, ma è sicuramente un ottimo argomento per un prossimo articolo).

## Conclusione

Per concludere, rivediamo in sintesi cosa serve per detrarre la spesa del fisioterapista.

Non serve prescrizione per scaricare la spesa del fisioterapista nella dichiarazione dei redditi, ma bisogna pagare con strumento tracciabile.

Inoltre bisogna effettuare l'invio telematico della fattura tramite Sistema TS. Ti lascio un po' di risorse a proposito di Sistema TS:

* [Guida a Sistema TS per fisioterapisti](https://fisioterapisti.org/guida-al-sistema-tessera-sanitaria-per-i-fisioterapisti-nel-2022/ "Guida a Sistema TS per Fisioterapisti - 2022") - per capire come funziona;
* [FAQ ufficiali di Sistema TS](https://sistemats1.sanita.finanze.it/portale/spese-sanitarie-faq "FAQ Sistema TS") - per altre curiosità.

Per oggi è tutto, spero che questo articolo possa tornarti utile.

Grazie per aver letto, a presto!