+++
author = "Redazione"
categories = ["Studio e Carriera", "Libera Professione"]
date = 2022-06-02T22:00:00Z
description = "L'Albo è stato istituito pochissimo tempo fa, eppure si parla già di una possibile uscita dei fisioterapisti. Scopriamo insieme i retroscena."
image = "/images/nick-fewings-0qdm8gbg6pe-unsplash.jpg"
title = "Abbandoniamo l’Albo TSRM PSTRP?"
type = "post"

+++
Qualche tempo fa [parlavamo delle novità](https://fisioterapisti.org/cosa-c-e-nel-futuro-della-fisioterapia-in-italia/ "Cosa c’è nel futuro della fisioterapia in Italia?") che possiamo aspettarci dal futuro della Fisioterapia in Italia, ma in realtà non erano le uniche e di recente si sono aggiunte nuove ipotesi, forse ancora più vicine e particolari. Vediamole insieme.

## Nuntio Vobis

> Oggi è 8 settembre 2022, la _Giornata Mondiale della Fisioterapia_, in Italia per la prima volta in presenza a Roma dopo gli anni del Covid... ed è ufficiale! [Il Ministro Speranza ha firmato il decreto istitutivo](https://www.quotidianosanita.it/lavoro-e-professioni/articolo.php?articolo_id=107057 "Fisioterapisti. Nasce il nuovo Ordine per 70mila professionisti: il ministro Speranza ha firmato oggi il decreto istitutivo") e **nasce il nuovo Albo Autonomo dei Fisioterapisti**!

## Introduzione

> **Aggiornamento Agosto 2022:** sembra che siamo molto vicini con la produzione di un documento finale di accordo, cioè una bozza definitiva che verrà ufficializzata dal Ministero. Per i dettagli leggi pure [questo documento](https://drive.google.com/file/d/1ewqXcOp8khujfXjie7YEWnJqxbuZ0cwx/view?ts=62f1673f "Verso l'ordine Autonomo dei Fisioterapisti").
>
> **Aggiornamento n.2:** la bozza è stata approvata dal Consiglio di Stato e si aspetta il decreto istitutivo ([fonte](https://www.quotidianosanita.it/lavoro-e-professioni/articolo.php?articolo_id=106769 "Fisioterapisti. Consiglio di Stato dice sì all’Ordine che rappresenterà quasi 70mila professionisti. L’annuncio di Sandra Zampa"))

La Fisioterapia in Italia sta assumendo sempre più importanza e sta cambiando sempre di più. Restano le contraddizioni, i problemi, i nodi da sciogliere sulle condizioni lavorative, le retribuzioni e la formazione.

Con [fisioterapisti.org](http://fisioterapisti.org) nel nostro piccolo stiamo cercando di **ridurre quanto più possibile le difficoltà per i fisioterapisti che iniziano**, ma nel grande schema delle cose c’è bisogno di fare di più, e secondo alcuni la risposta è **più autonomia e più coordinazione**.

Quindi, di certo le cose cambiano e continueranno a cambiare. Vediamo insieme come.

## L’autonomia

Quando è stato istituito l’Albo TSRM PSTRP i presenti l’hanno vissuto come una rivoluzione.

Prima c’era solo l’AIFI, non tutti i fisioterapisti erano iscritti, quindi ognuno andava avanti per conto suo. Poi con l’Albo (anche solo in modo superficiale) si è creato un certo senso di appartenenza alla categoria.

Chi è dentro è dentro, uniti contro la piaga dell’abusivismo e in tutti gli ideali (giustissimi) della prima ora di chi ha lottato per realizzare questo grande raggiungimento.

L’Albo è diventato operativo nel 2018, che a pensarci sembra l’altroieri (soprattutto con la pandemia di mezzo). E parlare di rivoluzionare totalmente qualcosa così grande dopo così poco tempo sembra strano, molto strano.

Eppure è così.

A quanto pare, le sfide per la categoria dei fisioterapisti richiedono ancora più autonomia, che un albo condiviso con altre 18 professioni sanitarie non riesce a garantire.

## Ma è legale una cosa del genere? Andare via dopo così poco tempo?

Si. Secondo la Legge 3/2018, le professioni con più di 50mila professionisti possono prevedere la costituzione di un ordine autonomo.

E i fisioterapisti in Italia sono oltre 60mila, quindi a quanto pare i presupposti ci sono.

## Vabbè, ma sono voci, figurati se lo fanno davvero

Il punto è questo, le richieste di un Ordine automo sono iniziate nel 2020, cioè solo due anni dopo l’Albo e la legge 3/2018.

Oggi, siccome l’Albo TSRM PSTRP rappresenta 19 professioni sanitarie, ai piani alti della gerarchia c’è un rappresentante per ognuna.

La persona che rappresenta tutti noi fisioterapisti nell'Albo ha un nome e cognome: **Pietro Ferrante**.

Fisioterapista laureato a Tor Vergata con master in Management e Coordinamento delle Professioni Sanitarie, già vice presidente regionale dell’AIFI Lazio e componente dello staff di Presidenza Nazionale dell’AIFI, oggi è il Presidente della Commissione Nazionale dei Fisioterapisti presso la FNO TSRM-PSTRP.

In poche parole, è la persona che rappresenta i Fisioterapisti nell’Albo.

E mesi fa ha già [formalizzato la richiesta di costituzione](https://www.quotidianosanita.it/lavoro-e-professioni/articolo.php?articolo_id=100791 " segui quotidianosanita.it  Condividi stampa Il nostro viaggio nelle professioni sanitarie") dell’Ordine Autonomo dei Fisioterapisti proprio al Ministro della Salute e ai ministeri competenti.

Il Ministero ha già risposto convocando un primo tavolo tra la Federazione dell’Ordine delle professioni sanitarie, la Commissione Nazionale dei fisioterapisti e il Ministero stesso.

## Ma scusa, l’Albo TSRM PSTRP è d’accordo?

Domanda legittima, e a quanto pare la risposta **è affermativa** ([anche se qui](https://www.quotidianosanita.it/lavoro-e-professioni/articolo.php?articolo_id=100791 "Il nostro viaggio nelle professioni sanitarie") Pietro Ferrante parlava di qualche tensione che si è poi stemperata).

La nuova presidente di tutta la FNO TSRM PSTRP, **Teresa Calandra,** [ha affermato](http://www.quotidianosanita.it/lavoro-e-professioni/articolo.php?articolo_id=94906 "Intervista alla neo presidente della Fno Tsrm e Pstrp, Teresa Calandra") l’anno scorso che tra i suoi impegni nel corso del suo mandato lavorerà:

> “\[…\] in stretta sinergia con il Ministero competente al fine di agevolare il percorso di creazione dell’Ordine dei Fisioterapisti, affinché si possa realizzare ciò che da loro è stato legittimamente richiesto già all’inizio di dicembre 2020.”

Intanto, se usciamo dal TSRM PSTRP molto probabilmente verremo sostituiti da **Osteopati e Chiropratici**, che sempre con la Legge 3/2018 [hanno assunto la qualifica di professionisti sanitari](https://www.gazzettaufficiale.it/eli/id/2021/09/29/21G00140/sg "istituzione della professione sanitaria dell'Osteopata e del Chiropratico").

## E ad oggi, quali aggiornamenti ci sono?

Immagino ci vorrà ancora del tempo perché a fine 2021 era stata presentata la [bozza quasi definitiva ](https://www.quotidianosanita.it/lavoro-e-professioni/articolo.php?articolo_id=100791 "Il nostro viaggio nelle professioni sanitarie")al ministero.

Ma dati i presupposti, sembra qualcosa che avverrà davvero, e appena ci sono aggiornamenti torniamo a parlarne.

## Conclusione

Oggi è stato un articolo leggero, anche perché con questo caldo e con il ponte del 2 giugno trattare temi pesanti non era il caso.

Ti consiglio [anche questo articolo](https://fisioterapisti.org/cosa-c-e-nel-futuro-della-fisioterapia-in-italia/ "Cosa c'è nel futuro della fisioterapia in Italia?") per vedere le altre possibili novità che ci aspettano in futuro.

Quindi ti ringrazio per aver letto fin qui, a presto!