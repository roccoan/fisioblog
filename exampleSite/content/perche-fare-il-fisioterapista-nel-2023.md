+++
author = ""
categories = []
date = 2023-01-09T23:00:00Z
description = ""
draft = true
image = "/images/fisioterapia-laurea-inutile.jpg"
title = "Perché fare il Fisioterapista nel 2023"
type = "post"

+++
Un nuovo anno è arrivato, e ognuno di noi ha i suoi buoni propositi e i suoi sogni nel cassetto. Il tuo è quello di diventare Fisioterapista? Parliamone.

## Introduzione

Prima di parlare sul perché fare il fisioterapista nel 2023, chiediamoci: perché NON fare il fisioterapista?

La principale ragione per **non fare il fisioterapista** è se si ha una **visione datata del mondo del lavoro nella sanità**.

Che intendo?

Intendo che il mondo sta cambiando, e con esso il mondo della sanità. 

Se non si è pronti e flessibili al cambiamento, è decisamente meglio diventarlo ("ma io sono fatto così!" non è più una scusa valida).

## Che stai cercando di dirmi? Che non si trova lavoro come Fisioterapista?

No, considera questo: 

> Finchè ci saranno persone in vita sulla faccia della terra, **ci sarà lavoro nel settore sanitario**.

Inoltre, secondo i dati Eurostat [in Italia i fisioterapisti sono anche molto pochi rispetto a quanto lavoro c'è](https://www.instagram.com/p/Cch1pNBMsox/?utm_source=ig_web_copy_link "Instagram - Fisioterapisti Official").

> [Ed è una cosa di cui è convinta anche l'Organizzazione Mondiale della Sanità](https://t.me/fisioterapisti_official/155 "Telegram | Post 155 | Fisioterapisti Official")

Quindi, cosa molto importante: **il lavoro c'è, e anche tanto**. 

Voglio dire, se lo afferma l'Organizzazione Mondiale della Sanità, direi che ci si può fidare.

Appena ci si laurea ci sono tantissimi sbocchi, sia nel pubblico, che nel privato, che come liberi professionisti. 

E bisogna considerare anche questo: chi ha più bisogno di fisioterapia, è tendenzialmente chi ha più problemi fisici.

Si hanno più problemi fisici con l'avanzare dell'età. E con l'avanzare dell'età si hanno anche patrimoni e redditi più alti, quindi più soldi da spendere per risolvere questi problemi:

![](https://pbs.twimg.com/media/EgbTXjyXkAArgWe.jpg)

Semplicemente **sta cambiando la forma che assume il lavoro**, e non è necessariamente una cosa brutta, anzi.

L'importante è saperlo e regolarsi di conseguenza, perché **le cose diventano parecchio complicate per chi è fermo agli anni '90** (ma ci sono infinite opportunità per chi guarda oltre).

Fatta questa premessa, vediamo perché secondo me ne vale la pena diventare fisioterapista nel 2023.

## Come decido se è la carriera giusta per me?

Lavorare come fisioterapista non è assolutamente per tutti.

La cosa migliore da fare per capirlo davvero sarebbe **provare diverse carriere e poi decidere**.

Per ovvi motivi, questa cosa è praticamente **impossibile**.

Per questo, dobbiamo capire **qual è il secondo modo migliore per capire se una carriera è giusta o meno**, e oggi lo vediamo con la carriera del fisioterapista.

Il secondo modo migliore secondo me è **analizzare 3 fattori**:

* **Godimento** - quanto ti pesa svegliarti il lunedì mattina per andare a fare quel lavoro?;
* **Altruismo** - quanto è appagante in termini di aiutare le altre persone?;
* **Finanziario** - quanto è semplice non morire di fame, soprattutto quando inizi?

E oggi analizzeremo proprio questi 3 fattori, sulla base della mia esperienza e quella dei nostri colleghi.

Prima di analizzare questi 3 fattori però, dobbiamo considerare un'altra cosa.

## Situazioni di vita

Non tutti quelli che vogliono fare fisioterapia sono neodiplomati.

Molti di noi **provengono da altri percorsi di vita**: 

* Facevano altri lavori o altri corsi di laurea che non li soddisfano; 
* Non hanno portato a termine gli studi per la nascita di un figlio o per la perdita di una persona cara;
* Non hanno avuto i soldi per studiare.

Le situazioni sono infinite, e molto spesso sono accomunate dal **non poter prendere a cuor leggero la decisione di mollare tutto e partire per il proprio sogno**.

Questo non è un articolo motivazionale che _ti urlerà di inseguire i tuoi sogni_: la verità è che se siamo persone con un coraggio nella norma, agiamo solo quando raggiungiamo _il punto di non ritorno_. Quale sarebbe?

Il **punto di non ritorno** è quando **l'insofferenza** per la nostra situazione supera **la paura** che abbiamo di cambiare vita.

> Cambiamo vita quando:
>
> **L'insofferenza _supera_ la paura.**
>
> Se vuoi approfondire sul discorso della paura, [ti consiglio di leggere questo](https://amzn.to/3vXFCot "Big Magic. Vinci la paura e scopri il miracolo di una vita creativa | Amazon.it").

Ricapitoliamo al volo:

* In Italia i fisioterapisti sono pochi - e ce lo dice l'OMS;
* Come corollario: di lavoro ce n'è, e tanto;
* Lavorare come fisioterapisti non è per tutti. 

Se non è per tutti, allora per chi è? 

Scopriamolo analizzando i tre fattori di cui parlavamo prima:

1. Godimento;
2. Altruismo;
3. Finanziario.

## 1) Fattore Godimento

Quanto immagini ti peserà andare al lavoro come Fisioterapista il lunedì mattina?

Decisamente un aspetto fondamentale.

Il fisioterapista sta molto a contatto con persone che hanno un problema. E non solo: deve farsene anche carico.

Siccome il fisioterapista non tratta un paziente al giorno, i problemi di cui si deve fare carico sono tanti. E soprattutto, deve risolverli.

Quindi, è un lavoro di pazienza, di costanza e di perseveranza.

Senti di essere una persona paziente, costante e perseverante? Perfetto!

Ma non basta, perché il fisioterapista deve trasmettere queste doti anche a tutti i pazienti che vede.

Se il fisioterapista sa perseverare, ma il paziente si abbatte alla prima difficoltà durante la riabilitazione (i giorni no capitano a tutti), il fisioterapista deve sollevare moralmente e saper motivare il paziente per ritornare in carreggiata.

Ci sono giorni che bisogna fare da psicologo a praticamente tutti i pazienti. E magari succede quando già hai i problemi tuoi a casa, in famiglia, si è fermata la macchina, si è allagato l'appartamento o tutte le cose che succedono a chiunque.

> Non me ne vogliano gli psicologi, vi chiamo in causa solo per semplificare e per rendere l'idea.

Quindi, se non ti pesa l'idea di sobbarcarti dei problemi altrui, ma anzi dici "wow che bello aiutare gli altri!", il lavoro del fisioterapista può fare al caso tuo. Quindi, continua a leggere perché il prossimo punto riguarda proprio l'aiutare gli altri.

## 2) Fattore altruismo

Se le altre persone ti danno fastidio, o non sopporti che qualcuno venga e ti racconti tutti i suoi problemi e che dipenda da te per risolverli, allora lascia stare.

Sconsiglio davvero a chiunque di fare questo lavoro per soldi o perché ci si illude di avere uno status da simil-dottore senza studiare 6 anni di laurea + 4 di specialità.

Non c'è tutto questo status, quindi davvero non farlo se hai bisogno di autostima per il tuo ego, e se lo fai solo per i soldi i pazienti se ne accorgono e preferiscono andare dove c'è qualcuno che li fa sentire a proprio agio.

Farlo solo per soldi non significa che devi essere completamente disinteressato e lavorare gratis.

L'aspetto altruista è importante, e ti fa stare bene con te stesso e ti fa sentire stimato da chi ti circonda. Ma non è tutto. 

Se aiutare gli altri è il tuo unico bisogno, ci sono tanti modi migliori per farlo. 

Per dirne un paio: puoi fare volontariato e aiuti gli altri tutto il giorno, e se è il tuo unico bisogno allora ti eviti anche tutta la trafila del test, 3 anni di esami e tirocinio, magari devi trasferirti dopo la laurea e così via.

Ma questo è un lavoro, e bisognerà pure non morire di fame (soprattutto all'inizio), altrimenti chi ce l'ha fatto fare?

## 3) Fattore Finanziario

Se sei neodiplomato e hai la fortuna di avere alle spalle una famiglia che ti supporta, dei soldi tuoi o una borsa di studio, allora bene.

Per tutti gli altri, studiare è un costo. A parte le tasse, i libri, gli spostamenti, c'è anche da considerare che se si lascia il proprio vecchio lavoro, non si guadagna per i 3 anni di università (più il periodo di ricerca del primo impiego).

Costa, ma è un'investimento. E come ogni investimento bisogna chiedersi: in quanto tempo rientrerà?

A seconda dei casi, direi anche meno di un anno (se si trova lavoro subito e uno sitpendio decente all'inizio).

Perché 