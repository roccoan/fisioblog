+++
author = "Federica"
categories = ["Università", "Studio e carriera"]
date = ""
description = "Quanto guadagna un fisioterapista"
draft = true
image = ""
title = "Quanto guadagnano i fisioterapisti?"
type = "post"

+++
Stai valutando fisioterapia come percorso di studi e come carriera, e sembra faccia davvero al tuo caso. Si, ma quanto si guadagna?

## Introduzione

Dopo aver visto [se si trova lavoro con la laurea in fisioterapia](https://fisioterapisti.org/si-trova-lavoro-con-la-laurea-in-fisioterapia/ "Si trova lavoro con la laurea in fisioterapia?"), oggi cerchiamo di capire quanto si guadagna.

Doverosa premessa, come per l'altro articolo: non ci può essere una risposta che vada bene per tutti i casi. 

Anche questo articolo, come il precedente linkato poco fa, non è affatto semplice da scrivere, e mi trovo davanti ad un bivio: 

essere il più scientifici possibile e riportare dati, studi, fonti (a rischio di annoiare chi legge) - oppure prendere la via dell'aneddotica, sicuramente meno "corretta" metodologicamente, ma più vicina a quello che io vorrei sentirmi dire nel prendere una decisione importante da qualcuno che ci è passato prima di me (a patto che mi fidi di questo qualcuno)?

È irrazionale, lo so, ma paradossalmente qui per me essere più scientifici sarebbe la via più semplice: fare un copia/incolla di statistiche sulle remunerazioni a 1-3-5 anni dalla laurea per sesso, regione di provenienza ed età, e siamo a posto. 

Sarei costretta a fare copia/incolla perché ovviamente non sarei in grado di ripetereuno studio su scala nazionale per mancanza di competenze e di risorse (che possono avere invece Istat, Almalaurea, AIFI o l'Albo), e semplicemente non è una cosa che rientra nelle mie abilità da fisioterapista.

E siccome penso che scopiazzare non apporti nessun valore aggiunto per chi mi legge, facciamo uno strappo alla regola sulle mie convinzioni scientifiche e cerchiamo di scrivere un'articolo più "raccontato".

> In futuro magari potremo dar voce alla community di Fisioterapisti.org facendo piccoli sondaggi e aggiornando l'articolo con i vostri contributi.

In ogni caso indico dopo la conclusione i migliori articoli che ho trovato contenenti dati, se sei anche tu il tipo di persona a cui piace leggere le statistiche.