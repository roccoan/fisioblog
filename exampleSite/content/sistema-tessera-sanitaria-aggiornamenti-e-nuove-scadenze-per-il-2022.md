+++
author = "Federica"
categories = ["Libera Professione"]
date = 2022-02-10T23:00:00Z
description = "Aggiornamento Sistema TS 2022/2023"
image = ""
title = "Sistema Tessera Sanitaria | Aggiornamenti e nuove scadenze per il 2022"
type = "post"

+++
Sono ufficiali le novità per il 2022 di Sistema Tessera Sanitaria. Tra le altre cose, ci sono novità che riguardano i fisioterapisti, ma anche i medici e le altre professioni sanitarie che permettono detrazioni.

## Introduzione

> Se sai già di cosa si tratta, vai pure al **prossimo capitolo** per le novità.

Per chi vuole una ripetizione, vediamolo brevemente ora (o accedi alla guida completa su [Sistema TS da qui](https://fisioterapisti.org/guida-al-sistema-tessera-sanitaria-per-i-fisioterapisti-nel-2022/ "Guida a Sistema Tessera Sanitaria").)

Per riassumere di cosa si tratta, è il **sito** su cui caricare i dati delle **fatture emesse a pazienti privati**. In questo modo la spesa sanitaria risulta nella dichiarazione dei redditi precompilata del paziente e potrà portarla in detrazione.

Quindi questo aggiornamento ti interessa solo se sei in **libera professione** ed emetti **fatture a singoli pazienti**.

Se fatturi a _centri_ o altre _strutture private_, non devi effettuare questa procedura.

La discriminante è questa:

* Se intesti la fattura ad un **codice fiscale**, stai fatturando ad una **persona fisica** e quindi ad un paziente privato. Queste fatture le dovrai inserire su Sistema TS;
* Se intesti la fattura ad un'altra **Partita IVA** vuol dire che stai fatturando ad una _società_, un _ente_, una _struttura privata_ o una _cooperativa_. In questo caso **non** devi inserire i dati su Sistema TS.

Se fatturi sia a pazienti privati che a strutture, dovrai caricare solo i dati delle fatture emesse a persone fisiche e ignorare le altre.

Il senso è che la spesa sanitaria la può affrontare una persona fisica e non un'azienda, per questo mettiamo solo quelle dei pazienti privati.

Perfetto, direi di procedere con la novità più rilevante!

## Le novità

### Si continua semestralmente

Quando ho scritto e pubblicato la guida ad inizio 2022, girava voce che il caricamento dei dati su Sistema TS sarebbe passato da semestralmente a mensilmente.

Questa modifica sarebbe stata abbastanza onerosa, perché tra le tante cose da fare si sarebbe aggiunto anche questo admpimento ogni mese.

La **frequenza mensile** è stata **prorogata al 2023** (per ora).

([fonte](https://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2022-02-08&atto.codiceRedazionale=22A00880&elenco30giorni=false "Gazzetta Ufficiale"))

### Quali sono le nuove scadenze?

Le nuove scadenze per quest'anno sono:

* **I Semestre 2022:** entro il 30 settembre 2022;
* **II Semestre 2022:** entro il 31 gennaio 2023.

Dal _1 gennaio 2023_ l'invio dovrebbe diventare mensile (se non c'è una nuova proroga fino ad allora).

([fonte](https://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2022-02-08&atto.codiceRedazionale=22A00880&elenco30giorni=false "Gazzetta Ufficiale"))

Perfetto, per oggi è tutto!

Ci riaggiorniamo su questo tema in estate per un friendly reminder :)