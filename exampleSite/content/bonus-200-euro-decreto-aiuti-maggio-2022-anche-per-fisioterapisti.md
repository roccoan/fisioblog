+++
author = "Redazione"
categories = ["Studio e Carriera", "Libera Professione"]
date = 2022-05-03T22:00:00Z
description = "Bonus 200 euro maggio 2022 per fisioterapisti: possono richiederlo? fisioterapisti dipendenti o autonomi? come si richiede?"
image = "/images/dmitry-demidko-ebwzfkaheau-unsplash.jpg"
title = "Bonus €200 Decreto Aiuti: anche per Fisioterapisti? | Maggio 2022"
type = "post"

+++
A maggio 2022 il Decreto Aiuti prevede un bonus di €200 per lavoratori e pensionati. Come funziona per i fisioterapisti? Possono richiederlo anche loro? E se si, come?

**_Aggiornamento:_** _a quanto pare_ [_è ufficiale_](https://www.ansa.it/sito/notizie/politica/2022/05/05/bonus-di-200-euro-anche-ai-disoccupati-e-alle-colf_32186c01-484b-4c1e-96c7-e208bfe050c3.html "Bonus di 200 euro anche ai disoccupati e alle colf") _che il bonus verrà erogato a **luglio 2022**. Al momento non abbiamo ancora aggiornamenti sugli altri punti._

## Introduzione

Già nel 2020 il Governo e le regioni avevano previsto degli stimoli sotto forma di **bonus monetari accreditati direttamente sul conto corrente** dei lavoratori per aiutare l'economia durante la pandemia.

Quest'anno, a maggio 2022, il Governo Draghi ha previsto un **bonus di 200 euro una tantum** per compensare le conseguenze della guerra in Ucraina sull’economia italiana.

Siccome su questo blog discutiamo di temi utili soprattutto ai fisioterapisti nelle prime fasi della loro carriera, e €200 sono utili sempre - ma [soprattutto se si è all'inizio](https://fisioterapisti.org/quanto-guadagnano-i-fisioterapisti/ "Quanto guadagnano i fisioterapisti?") - oggi ci chiediamo:

* **Come funziona**?
* Anche **la nostra categoria** (quella dei fisioterapisti, ovviamente) **può richiederlo**?
* **Vale solo per i dipendenti** o anche per chi ha la Partita IVA?
* Se i fisioterapisti possono richiederlo, **come si fa**?

## Bonus €200: come funziona?

Il bonus sarà **una tantum**, quindi si può ricevere **una sola volta** e non in modo ricorrente (per esempio tutti i mesi).

Detto ciò, bisogna specificare che il Decreto Aiuti ha ristretto il bonus ai lavoratori e ai pensionati che guadagnano **meno di 35 mila euro all'anno** (si intendono lordi).

Quindi, questa misura se fosse valida per i fisioterapisti, aiuterebbe coloro che guadagnano meno di €35.000 lordi all'anno (e quindi ne aiuterebbe parecchi, soprattutto **chi ha iniziato da poco**).

## Anche i fisioterapisti possono riceverlo?

**Assolutamente si**, non è limitato a determinati settori.

Il Decreto Aiuti ad oggi prevede che il bonus sia indirizzato a lavoratori e a pensionati, non specifica i lavoratori di questo settore, oppure "a tutti i lavoratori tranne".

Pertanto anche i fisioterapisti possono accedervi, **a patto che venga rispettato il criterio del RAL** (Reddito Annuo Lordo) fino a €35.000.

## Vale solo per i fisioterapisti con un contratto da dipendente o anche per chi ha Partita IVA?

**Vale per entrambi**, sia per i fisioterapisti dipendenti che per gli autonomi.

Per i dipendenti non importa il tempo determinato o indeterminato, apprendistato o somministrazione.

Per contratti ancora più atipici tipo stage, Garanzia Giovani, o altro di particolare **non abbiamo ancora notizie in merito**.

> Adesso la misura è solo prevista, ma con i decreti attuativi verranno resi più chiari alcuni aspetti (tipo questo) che al momento non sono stati ancora resi noti.
>
> **Aggiornamento:** sembra [sia stato esteso](https://www.ansa.it/sito/notizie/politica/2022/05/05/bonus-di-200-euro-anche-ai-disoccupati-e-alle-colf_32186c01-484b-4c1e-96c7-e208bfe050c3.html "Bonus di 200 euro anche ai disoccupati e alle colf") anche a disoccupati, stagionali, e percettori di RdC e Naspi. Quindi dovrebbero essere inclusi anche i contratti atipici, ma vale quello che ci dicevamo originariamente e cioè che bisogna aspettare. Avvicinandoci a luglio (il mese in cui verrà erogato) avremo sicuramente più notizie.

Quindi, **vale sia per i fisioterapisti dipendenti che per quelli autonomi**. Ancora una volta, a prescindere dalla tipologia di lavoro **per questo bonus l'importante è avere un reddito annuo inferiore a €35.000 lordi all'anno**.

## Visto che i fisioterapisti possono richiederlo, come si fa?

Se sei un fisioterapista con contratto da **dipendente, non devi richiederlo**: ci penserà il tuo datore di lavoro e semplicemente riceverai la somma di €200 in busta paga.

Se invece non sei un dipendente ma hai **Partita IVA** o comunque autonomo con ritenuta d'acconto, **bisogna richiederlo**.

**Come si fa per richiederlo**?

Non è ancora stato specificato il modo per richiederlo, **molto probabilmente verrà istituita una apposita procedura** come accaduto nel 2020, ma ancora **nulla di certo**.

Come dicevamo prima infatti, adesso la misura è solo prevista, ma con i decreti attuativi verranno resi più chiari alcuni aspetti (tipo la procedura per gli autonomi e i contratti atipici) che al momento non sono stati ancora resi noti.

Non appena sarà pubblicata la procedura esatta per gli autonomi, arriva una guida per noi fisioterapisti.

## Conclusione

Per oggi è tutto, spero che queste informazioni potranno tornarti utili!

Ci aggiorniamo presto con la guida su come richiedere il bonus (appena sarà predisposta la procedura), nel frattempo ti ringrazio per aver letto fin qui.

A presto!

\~

P.S. Se sei all'inizio e hai appena aperto la Partita IVA, ti consiglio un paio di articoli sul tema:

* [Concetti base di Partita IVA per fisioterapisti](https://fisioterapisti.org/concetti-base-di-partita-iva-per-fisioterapisti/ "Concetti base di P.IVA per fisioterapisti");
* [Che sono e come fare le fatture - guida per Fisioterapisti](https://fisioterapisti.org/che-sono-e-come-fare-le-fatture.guida-per-fisioterapisti/ "Che sono e come fare le fatture");
* [Serve la prescrizione del medico per far detrarre la spesa del Fisioterapista ai pazienti?](https://fisioterapisti.org/serve-la-prescrizione-per-detrarre-la-spesa-del-fisioterapista/ "Serve la prescrizione per detrarre la spesa del fisioterapista?");