+++
author = "Federica"
categories = ["Studio e carriera", "Università"]
date = 2022-02-05T23:00:00Z
description = "Come trovare lavoro dopo la laurea"
draft = true
image = ""
title = "Come trovare lavoro dopo la laurea"
type = "post"

+++
Cercare lavoro dopo la laurea come dipendenti è diverso per i fisioterapisti rispetto ad altre professioni, scopriamo come.

## Introduzione

Scrivo questo articolo perché molte guide e articoli in merito alla ricerca di lavoro in giro per il web sono molto generici e poco specifici per i fisioterapisti.

Se oggi non hai tanto tempo, se proprio devo sceglierne una l'informazione a mio avviso più utile da portarsi a casa è questa : 

> In generale il consiglio è quello di non usare assolutamente il CV Europeo.
>
> Invece per i fisioterapisti (ma anche per altre professioni sanitarie) **il CV Europeo è proprio quello più richiesto**.

Se non hai il CV Europeo, creane uno dalla pagina ufficiale di EUROPASS [cliccando qui](https://europa.eu/europass/eportfolio/screen/cv-editor?lang=it "Crea nuovo CV - EUROPASS").

## La creazione del Curriculum

Facciamo un passo indietro.

Se hai letto altri articoli su come cercare lavoro, ti sarà capitato di leggere che il CV Europeo è il male assoluto, è troppo lungo, i recruiter lo scartano appena lo vedono e serve qualcosa per farsi notare da annoiati addetti alle risorse umane.

Il consiglio in generale è quello di creare un curriculum:

* **Personalizzato** (quindi non da template standard come quello Europeo);
* **Essenziale**, massimo 1 o 2 pagine;
* **Elegante**, scritto in italiano corretto e senza muri di testo;
* Usando **le giuste parole chiave** (di solito quelle presenti nell'annuncio) per non farsi escludere dal sistema computerizzato che filtra i CV.

Tutto giusto, anzi giustissimo, e io ero convinta fosse così quando mi sono laureata, ma cercando lavoro mi sono ricreduta.

### Come funziona per i Fisioterapisti?

Premessa: questo deriva dalla mia esperienza personale. 

Esperienza personale che mi ha portato a lavorare sia al nord che al sud, in posti di lavoro sia grandi che piccoli, e a contatto con decine di altri professionisti con cui mi sono confrontata.

Mai, e dico mai, mi hanno richiesto un curriculum diverso da quello europeo. 

Quando mi ero appena trasferita a Milano, ricordo che avevo preparato dei Curriculum personalizzati e iniziai a portarli a mano (era prima del Covid). 

Non mi chiamò nessuno finchè continuando la ricerca un ambulatorio mi disse esplicitamente che i CV così erano inutili e che dovevo portarne uno in formato Europeo.

Da allora è passato un po' di tempo e oggi non lavoro più come dipendente, ma la situazione sembra essere sempre la stessa. Mi è capitato nell'ultimo anno di ricevere richieste di collaborazione e nel caso fossi interessata di **allegare il CV in formato europeo**.