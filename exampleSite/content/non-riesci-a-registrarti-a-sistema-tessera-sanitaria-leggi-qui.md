+++
author = "Redazione"
categories = []
date = 2023-03-21T23:00:00Z
description = "Registrarsi per la prima volta a Sistema Tessera Sanitaria può dare dei problemi. Scopriamo i più diffusi e cerchiamo di risolverli insieme."
image = "/images/screenshot-2022-04-29-114212.jpg"
title = "Non riesci a registrarti a Sistema Tessera Sanitaria? Leggi qui"
type = "post"

+++
Sei un fisioterapista e hai problemi con la prima registrazione a Sistema Tessera Sanitaria? Scopriamo insieme quali sono i più diffusi e come risolverli.

## Gli errori più comuni

Oggi vediamo gli **errori più comuni** e le cose a cui fare attenzione **quando non riesci a registrarti per la prima volta a Sistema Tessera Sanitaria** come operatore:

* Il _numero d'iscrizione all'Albo_ non viene accettato;
* _Errore N057_ - Il Codice Fiscale richiedente (Titolare o Legale Rappresentante) non è stato trovato nei dati forniti dall'Albo/Federazione di appartenenza;
* _Errore N020_ - I dati della Tessera Sanitaria specificata non sono corretti rispetto al Codice Fiscale richiedente.

Vediamoli con ordine.

## 1) Il numero di iscrizione all'Albo non viene accettato

Questo può accadere se banalmente sbagliamo a inserire il nostro numero di iscrizione all'Albo.

Se il numero è quello, un'altra motivazione può essere la seguente.

Con il passaggio dal vecchio Albo TSRM al nuovo Ordine FNOFI **il tuo numero di iscrizione può essere cambiato**. 

Controlla da qui il nuovo numero di iscrizione: [https://albo.alboweb-fnofi.net/registry/search](https://albo.alboweb-fnofi.net/registry/search "https://albo.alboweb-fnofi.net/registry/search")

Molto probabilmente la data di iscrizione è rimasta la stessa, ma per l'iscrizione a Sistema TS devi digitare **il nuovo numero di iscrizione**.

### Hai già messo il nuovo numero?

Allora **controlla** che in fase di **registrazione su Sistema TS** tu abbia scelto **"Fisioterapista"** e **non "Fisioterapista (Elenco Speciale)"**.

Quando scegli primo ("Fisioterapista"), la procedura di iscrizione va a cercare una corrispondenza tra gli iscritti all'Albo FNOFI.

Invece, quando scegli il secondo (e cioè "Fisioterapista (Elenco Speciale)") il sistema cerca la corrispondenza con l'Elenco Speciale, cioè per intenderci [quella sezione dell'Albo FNOFI dedicata ai massofisioterapisti](https://www.quotidianosanita.it/lavoro-e-professioni/articolo.php?articolo_id=105675 "Massofisioterapisti. Consiglio di Stato conferma legittimità elenco speciale chiarendo che solo chi vi è compreso esercita con autonomia professionale.").

Quindi, **se non ti trova** è perché molto probabilmente **hai avviato la procedura dedicata all'Elenco Speciale, mentre dovresti fare quella normale**.

> Neanche questo ha funzionato? Allora contatta l'Assistenza di Sistema Tessera Sanitaria al numero 800 030 070 (da Lunedi a Sabato dalle 08:00 alle 20:00).

Detto ciò, passiamo al prossimo problema.

\-

## 2) _Errore N057_ - Il Codice Fiscale richiedente (Titolare o Legale Rappresentante) non è stato trovato nei dati forniti dall'Albo/Federazione di appartenenza

Qui abbiamo **due opzioni**.

Vediamole:

### Prima opzione

La **prima** è la stessa di cui abbiamo parlato un attimo fa, ed è molto semplice da risolvere.

Controlla che in fase di **registrazione su Sistema TS** tu abbia scelto **"Fisioterapista"** e **non "Fisioterapista (Elenco Speciale)"**.

Quando scegli primo ("Fisioterapista"), la procedura di iscrizione va a cercare una corrispondenza tra gli iscritti all'Albo FNOFI.

Invece, quando scegli il secondo (e cioè "Fisioterapista (Elenco Speciale)") il sistema cerca la **corrispondenza con l'Elenco Speciale**, cioè per intenderci [quella sezione dell'Albo FNOFI dedicata ai massofisioterapisti](https://www.quotidianosanita.it/lavoro-e-professioni/articolo.php?articolo_id=105675 "Massofisioterapisti. Consiglio di Stato conferma legittimità elenco speciale chiarendo che solo chi vi è compreso esercita con autonomia professionale.").

Quindi, se non ti trova è perché molto probabilmente hai avviato la procedura dedicata all'Elenco Speciale, mentre **dovresti fare quella normale**.

Qual è invece **la seconda**?

### Seconda opzione

Dobbiamo fare un passo indietro nel tempo, in particolare a quando è stato istituito il primo albo TSRM nel 2018.

Come è stato descritto in [questo gruppo di commercialisti su Facebook](https://www.facebook.com/groups/CommTel/posts/10157966970556763/ "Commercialista Telematico - Fisioterapisti non ancora registrabili sul sito sistema tessera sanitaria perché l’ordine di appartenenza non ha ancora comunicato l’avvenuta iscrizione "), molti fisioterapisti non erano registrabili sul sito di Sistema Tessera Sanitaria **perché l’ordine di appartenenza non aveva comunicato l’avvenuta iscrizione**.

Questo accadeva più di frequente per i fisioterapisti che si erano iscritti all'allora neonato Albo TSRM in modo tardivo.

Oggi questo problema **sembra essere in larga parte risolto**, soprattutto visto che dopo l'istituzione dell'Albo FNOFI il nuovo albo ha provveduto a comunicare a Sistema TS gli iscritti.

Il punto però è che può ancora accadere e se per un motivo o per un altro l'Albo non ha ancora comunicato i tuoi dati a Sistema TS, dobbiamo sollecitarlo.

La prima cosa da fare è **accertarci che effettivamente rientriamo in questa casistica** telefonando a Sistema Tessera Sanitaria al numero 800 030 070 (da Lunedi a Sabato dalle 08:00 alle 20:00). 

Se rientriamo in questa casistica, gli operatori ci diranno come procedere, ma in buona sostanza **dovremo sentire il nostro ordine di appartenenza** e sollecitarlo a **comunicare i nostri dati di iscrizione a Sistema Tessera Sanitaria**.

Detto ciò, possiamo passare al terzo ed ultimo errore.

\-

## 3) _Errore N020_ - I dati della Tessera Sanitaria specificata non sono corretti rispetto al Codice Fiscale richiedente

Questo errore ci dice che c'è un'anomalia con i dati della nostra Tessera Sanitaria.

Siccome nella procedura di registrazione bisogna digitare anche il **numero della nostra Tessera Sanitaria**, ricontrolliamo 10mila volte il numero ma è corretto.

Allora vediamo che l'errore parla di Codice Fiscale, controlliamo anche quello **ma l'abbiamo inserito bene**.

Per cui, hai ragione e hai inserito correttamente i dati.

Quindi, **che si fa**?

Probabilmente **non hai digitato bene la data di scadenza della tua Tessera Sanitaria**: se il numero e il codice fiscale sono corretti, prova a controllare la data.

Questo errore è molto raro e molto **più semplice da risolvere** perché dipende solo da quello che digitiamo noi (mentre gli altri dipendono anche da operazioni che deve compiere l'Albo).

\-

## BONUS: fai click ma non succede niente

Se hai scritto tutti i dati, ti fa digitare il codice di sicurezza (quello con le lettere e i numeri messi in modo strano) e arrivi alla fine e clicchi la conferma, **ma non succede niente**.

In questo caso la colpa potrebbe essere né tua, né del Sito di Sistema Tessera Sanitaria.

E allora, **di chi è la colpa**?

Del **browser**, cioè del programma o dell'app che usi per andare su internet.

Semplificando molto, quando si accumulano davvero tanti dati di navigazione e non facciamo mai una pulizia da parecchio tempo si può arrivare al punto in cui **alcuni siti non rispondono come dovrebbero**.

Come si risolve?

Prova con una di queste:

* Apri una **scheda di navigazione in incognito** e ripeti qui la registrazione;
* Usa un **altro browser** (per esempio Safari, Chrome, Firefox, Edge);
* Usa un **altro dispositivo** (se sei da cellulare vai al pc, o al tablet, o quello che preferisci).

\-

## Sei riuscita/o a risolvere?

Speriamo di si, ma nel caso ti ricordiamo che:

> Hai a disposizione l'Assistenza di Sistema Tessera Sanitaria al numero **800 030 070** (da Lunedi a Sabato dalle 08:00 alle 20:00).

Se l'articolo ti è stato utile, [unisciti a noi sul nostro Canale Telegram ](https://t.me/fisioterapisti_official "Fisioterapisti Official | Telegram")per **non perderti risorse utili e aggiornamenti importantissimi** per i Fisioterapisti (come le **scadenze di Sistema TS**!)

Grazie per aver letto, a presto :)