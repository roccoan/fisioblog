+++
author = "Federica"
categories = ["Università", "Studio e Carriera"]
date = 2022-04-18T22:00:00Z
description = "Ci sono troppi fisioterapisti in Italia? Quanti fisioterapisti ci sono in Italia?"
image = "/images/windows-v94mlgvsza4-unsplash-1.jpg"
title = "Conviene studiare fisioterapia? Ci sono troppi fisioterapisti?"
type = "post"

+++
Oggi ci chiediamo: ma ne vale la pena studiare, fare i test di professioni sanitarie, studiare per altri anni, magari lasciando tutto per inseguire questo sogno? Vediamolo insieme.

# Introduzione

Negli scorsi articoli abbiamo provato a rispondere alle domande:

* [Perchè fare i fisioterapisti oggi?](https://fisioterapisti.org/perche-fare-il-fisioterapista-nel-2022/ "Perchè fare i fisioterapisti nel 2022")
* [Si trova lavoro dopo la laurea in Fisioterapia?](https://fisioterapisti.org/si-trova-lavoro-con-la-laurea-in-fisioterapia/ "Si trova lavoro con la laurea in Fisioterapia?")

Però l'argomento è così ampio che si potrebbero riempire libri interi, e **i dubbi e le paure restano**.

Uno di questi è sempre il solito: **ci sono troppi laureati**, oggi tutti vogliono laurearsi e ci chiediamo se ne vale la pena, soprattutto se per iniziare l'università dobbiamo lasciare un lavoro o non deludere i nostri genitori nelle nostre scelte dopo il diploma.

Ci sentiamo persi, non sappiamo che direzione prendere, pensiamo di sapere che ci piacerà fare i fisioterapisti, ma ci sono **tante, troppe incognite**.

Magari siamo neodiplomati e iniziare l'univeristà implica un investimento da parte dei nostri genitori, oppure dobbiamo lasciare il lavoro e [iniziare l'università ad un'età più avanzata](https://fisioterapisti.org/iniziare-tardi-l-universita/ "Iniziare tardi l'Università"), e nel **prendere una decisione così importante** dobbiamo davvero togliere di mezzo **più incognite possibile**.

Quindi, vediamo insieme **altre considerazioni** sul tema.

## Ci sono troppi laureati!

> Oggi tutti vogliono laurearsi! A che serve se ci sono già milioni di laureati a spasso?

Ma dove, esattamente?

In Italia [la percentuale di laureati è bassissima](https://www.ilsole24ore.com/art/cresce-gap-dell-italia-201percento-laureati-contro-328percento-ue-AEWn3co "Cresce il gap dell’Italia, 20,1% di laureati contro 32,8% Ue"). In Italia solo il 20% della popolazione tra i 25 e i 64 anni possiede una laurea, contro il 33% nell’UE.

Quindi c'è una chiara **distorsione nella percezione**.

Il dato è abbastanza esplicativo, e se i laureati in generale sono pochi, i laureati in una materia molto specifica e a numero chiuso come fisioterapia chiaramente **sono ancora meno**.

Non entriamo nel merito della diatriba tra lauree umanistiche e lauree scientifiche, la laurea in fisioterapia (e in generale professioni sanitarie) è sicuramente **una laurea scientifica** - categoria di lauree che tendenzialmente **offre più opportunità** lavorative - e apre sbocchi nel **settore sanitario**, il quale per la pandemia ha ricevuto **parecchi fondi**.

Quindi, non utilizzerei l'argomentazione del "ci sono troppi laureati" come scusa per non fare fisioterapia.

## Ok, i laureati non sono così tanti, ma i fisioterapisti si!

Ogni anno le università sfornano nuovi Fisioterapisti, **il mercato è saturo**! Iscriversi oggi a Fisioterapia è da pazzi, ci sono molti fisioterapisti che lavorano poco e niente! Per lavorare bisogna emigrare, andare in paesi più avanzati tipo la Germania!

Andiamo con ordine, e facciamo un semplice calcolo.

In Italia siamo [circa 60 milioni di abitanti](https://it.wikipedia.org/wiki/Demografia_d%27Italia "Demografia d'Italia - Wikipedia").

I Fisioterapisti in Italia sono [circa 60.000]().

Quindi ogni Fisioterapista in Italia può attingere a **circa 1.000 potenziali pazienti**, che sono tantissimi.

> Si, ma i fisioterapisti stanno aumentando, ogni anno le Università ne sfornano di nuovi!

Vero, ma è anche vero che il numero dei fisioterapisti viene deciso dallo Stato **in base al fabbisogno di professionisti previsto** per i prossimi anni.

Inoltre, quando qualcuno afferma questo, non tiene mai conto del fatto che se da un lato ci sono nuovi Fisioterapisti, dall'altro **ce ne sono tanti che vanno in pensione**.

Ma al netto delle uscite per i pensionamenti, è vero che il numero di fisioterapisti sta aumentando, e non sta aumentando solo in Italia **ma in tutta Europa**, perché appunto **il fabbisogno** di questa professione **è in crescita** ([fonte](https://www.quotidianosanita.it/lavoro-e-professioni/articolo.php?articolo_id=69854 "Dati Eurostat - Quotidiano Sanità")).

Dicevamo che in Italia c'è un fisioterapista per ogni mille persone. **L'età media** di questi potenziali pazienti **sta aumentando**, con alcune dirette conseguenze:

* Più l'età avanza, **maggiore è il bisogno di cure e riabilitazione**;
* Le persone adulte **hanno più soldi da spendere**, e più propensione a spendere in salute - fenomeno che prende il nome di **Silver Economy** (silver dal colore dei capelli che in età avanzata diventano color argento).

A supporto di quest'ultimo punto, perfino [Confindustria ne parla](https://www.confindustria.it/home/centro-studi/temi-di-ricerca/scenari-geoeconomici/tutti/dettaglio/silver-economy-l-economia-della-terza-eta-consumi-ricchezza-e-nuove-opportunita-per-le-imprese "L’ECONOMIA DELLA TERZA ETÀ: CONSUMI, RICCHEZZA E NUOVE OPPORTUNITÀ PER LE IMPRESE"):

> "La Silver Economy offre importanti potenzialità, in termini di erogazione di servizi sanitari (la c.d. Long Term Care, ovvero le prestazioni per la non autosufficienza, dall’assistenza alle residenze per anziani)"

Inoltre, in Italia siamo [mediamente molto longevi](https://www.infodata.ilsole24ore.com/2019/11/10/vecchio-continente-invecchia-leta-media-aumentata-43-anni/ "Infodata - Il Sole 24 Ore") quindi il bisogno di cure e riabilitazione dura **più a lungo nel tempo** rispetto ad altri paesi, tipo l'avanzata Germania dove tra l'altro la concorrenza è decisamente più alta con [225 fisioterapisti per 100.000 abitanti](https://www.quotidianosanita.it/lavoro-e-professioni/articolo.php?articolo_id=69854 "Dati Eurostat - quotidianosanità.it"), rispetto a meno della metà in Italia, con una crescita molto più rapida del numero di fisioterapisti rispetto all'Italia (nonostante la popolazione tedesca **sia meno longeva**).

> E come lo spieghi che ci sono fisioterapisti che lavorano poco?

Come già dicevamo [in questo articolo](https://fisioterapisti.org/si-trova-lavoro-con-la-laurea-in-fisioterapia/ "Si trova lavoro con la laurea in fisioterapia?"), la fisioterapia è una professione, una carriera, e come tutte le carriere ci sono periodi migliori di altri, professionisti che lavorano più di altri e gavette più o meno lunghe. 

Tendenzialmente si trovano meno pazienti e lavori meno interessanti **i primi anni di carriera**, poi con l'avanzare dell'età e dell'esperienza **le cose cambiano**.

Inoltre, almeno per chi svolge la libera professione, non c'è una regola anche a livello di _dove_: in città magari ci sono più pazienti ma c'è anche **più concorrenza e i costi sono più alti**, e in provincia potrebbero esserci meno pazienti, ma pochissima concorrenza e costi bassi.

Credo sia più ragionevole **inquadrare il problema sotto quest'ottica**, e cercare di **migliorare la condizione dei neo-fisioterapisti** (obiettivo per cui è nato questo sito), piuttosto che tagliare corto dicendo che c'è poco lavoro per i fisioterapisti.

## L'importanza del movimento

In questa analisi non abbiamo ancora considerato **un altro aspetto**, ancora più determinante.

Ci sono due tipi di persone:

* Le persone che conducono uno **stile di vita attivo**;
* Le persone che conducono uno **stile di vita sedentario**.

Indovina un po'? **Entrambe hanno bisogno del fisioterapista**.

La [sedentarietà](https://it.wikipedia.org/wiki/Stile_di_vita_sedentario "Stile di vita sedentario - Wikipedia.org") è causa di **ogni tipo di problema fisico e di salute**, dal mal di schiena agli attacchi cardiaci, tutte condizioni che ad un certo punto possono richiedere l'intervento di un fisioterapista.

D'altro canto le persone che conducono uno **stile di vita sano**, pieno di movimento e attività all'aria aperta, prevengono tutti i problemi dello stile di vita sedentario, ma vedono incrementare la **probabilità dell'occasionale stiramento, distorsione, contrattura, infortunio o trauma**. Tutte condizioni che possono richiedere l'intervento del fisioterapista.

## Conclusione

Guardando ai dati, la Fisioterapia **sembra un settore ancora lontano dall'essere saturo**.

Quindi, se il nostro sogno è fare la/il Fisioterapista e la nostra preoccupazione è **se troveremo lavoro**, di lavoro ce n'è eccome, e soprattutto ce ne sarà tantissimo ancora per molto tempo, tanto che stanno addirittura [nascendo nuove figure professionali](https://fisioterapisti.org/cosa-c-e-nel-futuro-della-fisioterapia-in-italia/ "Cosa c'è nel futuro della fisioterapia in Italia").

Ce ne sarà talmente tanto che **le previsioni sul fabbisogno** (e quindi il numero) di Fisioterapisti **sono in crescita** sia in Italia che in paesi che consideriamo _migliori_ come la Germania (nonostante in Germania la popolazione è meno longeva e c'è molta più concorrenza).

Se il tuo sogno è fare la/il Fisioterapista, vedi anche[ cosa fanno davvero i fisioterapisti](https://fisioterapisti.org/che-fanno-veramente-i-fisioterapisti/ "Che fanno i fisioterapisti?").

Se invece sei un fisioterapista e stai cercando lavoro, dai un'occhiata a [questi consigli](https://fisioterapisti.org/come-trovare-lavoro-dopo-la-laurea/ "Come cercare lavoro dopo la laurea in fisioterapia") specifici per i fisioterapisti.

Per oggi è tutto, spero che questo articolo ti possa essere utile. 

Grazie per aver letto fin qui!