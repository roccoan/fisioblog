+++
author = ""
categories = []
date = ""
description = ""
draft = true
image = ""
title = "Sono difficili i test d'ingresso di Fisioterapia?"
type = "post"

+++
Il test di ingresso a Fisioterapia è un bel collo di bottiglia. La concorrenza per il test è parecchio alta. 

Non è altissima come Medicina ed Odontoiatria, ma tra i test di Professioni Sanitarie Fisioterapia è quella con la concorrenza più alta, sia perché ci sono pochi posti disponibili, sia perché è molto gettonata.

Infatti, per ogni posto disponibile a Fisioterapia ci sono in media 13 candidati. Segue Logopedia con una media 9 candidati per posto disponibile (dati [Alphatest](https://www.alphatest.it/Test-di-ammissione/Corsi-di-Laurea/Professioni-Sanitarie "Test Professioni Sanitarie")).

Quindi, di certo non è facile, e non siamo assolutamente qui per sminuire l'impegno, la dedizione e la fortuna richiesti.

Perché ripeto: è davvero difficile, che ci piaccia o no. 

Non c'è nessuna formula magica per passarlo, nè "10 semplici passi", né trucchetti che aumentino le probabilità di azzeccare la risposta corretta: bisogna essere davvero preparati (o perché no, essere davvero fortunati).

Ma una cosa è certa: per quanto ci sembrano poche le chance, se ci lasciamo così tanto spaventare da non presentarsi proprio al test le chance diventano zero.

Un'altra cosa è certa: fare i test di ammissione è praticamente un lavoro. In ogni lavoro all'inizio siamo impacciati, disonterientati e con le idee confuse. Ma poi si impara. E si impara in tempi che variano a seconda delle esperienze e delle predisposizioni di ognuno. 

Partecipare e sbagliare il test fa parte della preparazione.

Sembra una frase di circostanza, ma vedila sotto quest'ottica: ripetere il test più volte porta a: 

* conoscere meglio le modalità;
* far scoprire lacune nella formazione che non sapevamo di avere e su cui lavorare;
* diventare meno sensibili alla pressione e all'ansia il giorno della prova, affrontandola con più serenità e distacco.

Quindi la prima volta che lo fai ti trovi a competere con persone che hanno fatto il test di Professioni Sanitarie più volte, magari hanno esperienza anche coi test in altre facoltà. 

Alcuni di questi avranno anche il vantaggio di uno-due anni di università in altri dipartimenti. Qui magari hanno già seguito le lezioni, studiato il programma e passato gli esami di biologia, chimica e fisica.

A questo punto non passare il test al primo tentativo, avendo questa concorrenza, è praticamente normale. Non è assolutamente il caso quindi lasciar perdere pensando di essere dei falliti, ma ci piaccia o no è come vanno le cose.

Tutto questo discorso implica che il 75% dei Fisioterapisti inizia la triennale con due o più anni di ritardo rispetto all’età canonica. 