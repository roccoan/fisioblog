+++
author = "Federica"
categories = ["Studio e Carriera"]
date = 2023-02-09T23:00:00Z
description = "Elezioni FNOFI 2023: Proviamo a descrivere in parole povere qualcosa che in un modo o nell'altro ci riguarda tutti (anche perché lo finanziamo coi nostri soldi)"
image = "/images/northfolk-ok76f6yw2ia-unsplash.jpg"
title = "Elezioni Albo FNOFI dei Fisioterapisti marzo 2023: cosa c'è da sapere?"
type = "post"

+++
A marzo 2023 si terranno le elezioni per eleggere i consigli del nuovo Albo FNOFI. Ma come funziona esattamente? Quali sono le date, chi può essere eletto?

## Introduzione

Proviamo a descrivere in parole povere qualcosa che in un modo o nell'altro ci riguarda tutti (anche perché **lo finanziamo coi nostri soldi**).

Per capirci qualcosina, capiamo prima _come è composto l'ordine_.

### Come è composta la FNOFI?

❇️ Il nuovo Ordine è composto così:

1. A livello nazionale c'è una **Federazione Nazionale** centrale, che coordina gli ordini locali (e che prende il nome di FNOFI: Federazione Nazionale Ordini Fisioterapisti);
2. In ogni regione/provincia poi c'è **l'Ordine** locale (quello al quale _effettivamente ci iscriviamo_)

Fatta questa premessa, **che elezioni sono queste?**

## Le elezioni di marzo 2023

A **marzo 2023** si svolgeranno le elezioni per nominare gli appartenenti ai Consigli che rimarranno in carica nel _quadriennio 2023-2027_.

I _Consigli da eleggere_ per ogni ordine sono due:

\- **Consiglio Direttivo**: ne fanno parte i consiglieri che prendono decisioni, e sono fisioterapisti iscritti all'ordine;

\- **Consiglio dei Revisori**: ne fanno parte i Revisori Contabili, e cioè figure simili al commercialista che certificano che il bilancio del singolo Ordine dei Fisioterapisti sia stato redatto secondo la legge.

> Cioè deve elencare in modo veritiero come vengono spesi i soldi degli iscritti e poi pubblicato ogni anno sul sito in modo che tutti possano saperlo.

Quindi, ogni Ordine deve eleggere i membri di questi due consigli, e si fa attraverso **le votazioni**.

📝 Le votazioni si tengono su più date, in posti (cioè i seggi) che variano da città a città.

## Come faccio a sapere dove e quando si tengono le elezioni del mio ordine?

Sul sito ufficiale FNOFI è stata creata una sezione speciale dedicata alle elezioni.

Per scoprirlo, controlla su questa pagina:

📲 [https://www.fnofi.it/blog/speciale-elezioni/](https://www.fnofi.it/blog/speciale-elezioni/ "https://www.fnofi.it/blog/speciale-elezioni/")

## Chi si può candidare?

Per i consigli direttivi, **i fisioterapisti iscritti all'Ordine**.

Sia **con una lista** (per esempio _AIFI_ oppure _Fisioterapia e Riabilitazione_) o **singolarmente**.

Sul sito dell'Albo linkato prima ci sono **tutti i regolamenti e le modalità** per candidarsi e per votare.

> Per i Consigli dei Revisori invece, bisogna essere revisori contabili: una figura professionale simile a quella del commercialista che si occupa di certificare i bilanci

## Chi viene eletto, viene pagato?

Si: a seconda della grandezza dell'Ordine, del ruolo che ricoprono e delle responsabilità che hanno, _i membri dei consigli possono percepire qualcosa_ a titolo di rimborso spese.

Per la trasparenza tutti gli ordini sono dovuti a **comunicare le somme periodicamente**, e ognuno può cercarle e controllarle online (ed è bene che si sappia secondo me).

> Se hai dubbi su quando rinnovare l'iscrizione all'Albo, come ci si iscrive per la prima volta, come funziona per l'assicurazione e così via, leggi [l'articolo che abbiamo realizzato per rispondere a tutti questi dubbi (e anche altri)](https://fisioterapisti.org/tutto-quello-da-sapere-nel-2023-sul-nuovo-albo-dei-fisioterapisti-fnofi/ "Tutto quello da sapere nel 2023 sul nuovo Albo dei Fisioterapisti FNOFI").

## Conclusione

Per oggi è tutto!

Spero sia stato un argomento interessante, e se ti va di continuare a seguirci [unisciti a noi sul nostro canale Telegram](https://t.me/fisioterapisti_official "Fisioterapisti Official | Telegram") (dove tra l'altro abbiamo inizialmente dato aggiornamenti su questo tema).

Grazie per aver letto, a presto 😉