+++
author = "Federica"
categories = ["Carriera", "Libera Professione"]
date = 2022-12-20T23:00:00Z
description = "Prime novità sull'ordine autonomo fisioterapisti 2022"
draft = true
image = "/images/nuovo-ordine-fisioterapisti-2023.png"
title = "3 Prime Novità sul nuovo Ordine Autonomo dei Fisioterapisti | Dicembre 2022"
type = "post"

+++
La giornata mondiale della Fisioterapia del 2022 ci ha regalato il nuovo Ordine Autonomo dei Fisioterapisti. A parte questo non si sa granchè, ma c'è qualche anticipazione.

Senza perderci in chiacchiere, parliamo di **cosa sappiamo** ad oggi **e cosa no**.

Direi di partire da queste ultime.

## Indice

* 3 cose che Non Sappiamo
* 3 cose che Sappiamo
* Conclusione

## 3 Cose che Non Sappiamo

Facciamo una breve carrellata di cose che NON sappiamo sul nuovo Albo dei Fisioterapisti.

### Iscrizione

Molto probabilmente **non ci si dovrà iscrivere nuovamente**, ma si verrà trasferiti in automatico (quindi se tutto va bene non dovremmo rivivere il trauma vissuto nel 2018). 

Non sappiamo però ancora **quando e quanto si pagherà la prima iscrizione**.

Sarà uguale, più alta o più bassa [rispetto a quello che paghiamo ora](https://fisioterapisti.org/come-si-paga-l-albo-dei-fisioterapisti/ "Come si paga l’Albo TSRM PSTRP? Guida 2022")? Per ora non abbiamo modo di saperlo.

### Assicurazione professionale

Su questo punto mi viene da sorridere. 

Dopo anni di assicurazione professionale stipulata privatamente, [nel 2022 sono finalmente passata all'assicurazione dell'Albo](https://fisioterapisti.org/parliamo-di-assicurazione-professionale-per-fisioterapisti/ "Parliamo di assicurazione professionale per fisioterapisti"), e a questo punto non so dal 1 gennaio 2023 se potrò rinnovarla. 

Spero che ci sia continuità con il vecchio ordine TSRM-PSTRP, e immagino di sì, però finché non ne abbiamo la certezza c'è bisogno di aspettare.

### Tempistiche

Non sappiamo ancora le tempistiche sulla effettiva variazione. 

Che intendo? 

Intendo proprio il giorno a partire dal quale non andiamo più sul sito dell'ordine TSRM-PSTRP e per vedere la nostra posizione ci logghiamo al sito del nuovo albo.

A quel punto secondo me la migrazione dal vecchio al nuovo ordine sarà completata, e quel giorno ad oggi **ancora non è stato indicato**.

Passiamo ora alle cose interessanti, cioè a cosa sappiamo.

\~

## 3 Cose che Sappiamo

### Il nome

Il nome sarà **FNOFI: Federazione Nazionale Ordini FIsioterapisti**. 

Questo nuovo nome è molto simile a quello degli infermieri (FNOPI) e infinitamente meglio di "FNO TSRM-PSTRP".

Lo sappiamo anche dal **nuovo logo** (che onestamente non so se è quello definitivo):

![tsrm-logo](https://albo.alboweb-fnofi.net/storage/client_logo.png)

### Il tuo nuovo numero di iscrizione

L'ordine nasce anche come presidio per la lotta all'abusivismo nella professione, e quindi una delle funzioni è cercare sul sito dell'Ordine i professionisti iscritti (perché se non sono iscritti, si presume che siano abusivi).

Ma voglio dire, per cercare i professionisti devo andare sul sito dell'ordine, e se l'ordine è appena nato, **su che sito vado**?

A quanto pare è già presente un sito per il nuovo ordine autonomo con una **pagina per la Ricerca Professionista**:

[AlboWeb | Ricerca Professionista (alboweb-fnofi.net)](https://albo.alboweb-fnofi.net/registry/search)

> Se non riesci a raggiungere il sito, copia e incolla questo URL:

    https://albo.alboweb-fnofi.net/registry/search

Da qui puoi cercarti e **conoscere il tuo nuovo numero di iscrizione**. 

La ricerca è esattamente uguale a quella del vecchio Albo TSRM.

> Nota bene: a me ed altri è cambiato, ma non è detto che cambi a tutti. Invece la data di iscrizione e la provincia sono rimasti uguali.

Al momento in cui scrivo **il sito non è ancora presente cercando su Google**, infatti cercando FNOFI Google crede che tu stia cercando "FNOPI" (che è quello degli Infermieri).

Molte funzioni del sito sono disattivate, infatti non si riesce a fare il Login, per cui al momento in cui scrivo l'unica funzione disponibile sembra essere solo la Ricerca Professionista. 

Quindi è chiaro che è ancora in divenire, e anche abbastanza recente perché dalla pubblicazione le pagine su Google vengono mostrate dopo circa 10-15 giorni (per cui deduciamo che è stato pubblicato meno di 10 giorni fa).

### Struttura

Agli inizi di Dicembre è entrato in Gazzetta Ufficiale il [decreto sull'istituzione del nuovo Ordine](https://www.quotidianosanita.it/m/lavoro-e-professioni/articolo.php?articolo_id=109400 "Fisioterapisti. Al via il nuovo Ordine per 70mila professionisti. Il decreto in Gazzetta Ufficiale").

Il decreto ci dà indicazioni su come avverrà la transizione dal vecchio al nuovo, e in sintesi **ci sarà molta continuità**: stessa organizzazione territoriale con al vertice la federazione nazionale degli ordini che c'è già con l'Albo TSRM, e una commissione straordinaria si occuperà della transizione dal vecchio al nuovo Albo.

Per cui la struttura è:

* Federazione Nazionale al vertice (FNOFI);
* Ordini Provinciali che fanno capo alla Federazione Nazionale.

Per comprendere meglio la struttura, pensa alla tua iscrizione. 

Quando vai a controllare la tua iscrizione, ti indicano:

* Il **numero** di iscrizione;
* **Quando** è avvenuta l'iscrizione;
* **Dove** sei iscritta/o.

Il punto qui è il dove, cioè: **in che provincia**?

Questo perché puoi iscriverti solo ad un Ordine Provinciale, e tutti gli ordini provinciali vengono poi coordinati dalla Federazione Nazionale.

## Conclusione

Tornerò ad aggiornarti su queste tematiche appena ci saranno ulteriori novità (se hai Telegram, considera di unirti al [canale ufficiale di Fisioterapisti](https://t.me/fisioterapisti_official "Fisioterapisti Official") per non perdertele).

Invece se non ne sapevi assolutamente nulla, per avere un po' di contesto leggi anche gli altri due articoli che avevo scritto prima della Giornata Mondiale della Fisioterapia 2022 e dopo la firma di Speranza:

1. [Abbandoniamo l'Albo TSRM-PSTRP?](https://fisioterapisti.org/abbandoniamo-l-albo-tsrm-pstrp/ "Abbandoniamo l'Albo TSRM-PSTRP?") (Prima)
2. [Perché è nato il nuovo Ordine Autonomo dei Fisioterapisti?](https://fisioterapisti.org/perche-e-nato-il-nuovo-ordine-autonomo-dei-fisioterapisti/ "Perché è nato il nuovo Ordine Autonomo dei Fisioterapisti?") (Dopo)

Grazie per aver letto, a presto!