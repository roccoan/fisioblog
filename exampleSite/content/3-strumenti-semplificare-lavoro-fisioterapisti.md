+++ 
author = "Federica" 
categories = ["Libera Professione"] 
date = 2023-09-13T12:00:00Z 
description = "Oggi vediamo 3 strumenti online che ti aiutano a perdere meno tempo per goderti la vita fuori dal lavoro!" 
image = "https://images.unsplash.com/photo-1483478550801-ceba5fe50e8e?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1770&q=80" 
title = "3 strumenti online per Fisioterapisti che ti semplificano enormemente la vita" 
type = "post" 
draft = false 
+++

Sei un Fisioterapista libero professionista, e ti accorgi che tanto tempo che dedichi al tuo lavoro in realtà non riguarda il trattamento dei pazienti. 

Dal prendere gli appuntamenti, gestire l’agenda o creare i post per i social (per non parlare di tutta la contabilità), se ne va via un sacco di tempo che avresti potuto dedicare ai tuoi hobby, alla tua famiglia o ai tuoi amici.

Quindi, oggi vediamo 3 strumenti online che ti aiutano a perdere meno tempo!

I tre strumenti di oggi sono:

- **Programma degli Appuntamenti** di Google: presentato da pochissimo, risolve un problema a cui avrai sicuramente pensato ma non sai come si fa a risolverlo;
- **WhatsApp Business**: che è davvero una bomba, al punto che **i Fisioterapisti che lo conoscono hanno *un vantaggio enorme* rispetto a chi non lo conosce**;
- **Microsoft Designer:** è appena uscito, e ha ancora qualche problema di gioventù, ma devi tenerlo d’occhio perché rende istantaneo il lavoro di creare i post per i social.

Detto questo, partiamo!

## 1) Programma degli Appuntamenti di Google Calendar

Questo è davvero **una svolta per chi lavora da solo** e non ha un segretario o una segretaria.

Per capire **a che serve** e **come funziona** ti faccio **una domanda**: 

### Hai mai prenotato *un volo* su internet?

Quando lo fai, ti fa scegliere **il giorno in cui vuoi volare** e ti dà **tutti gli orari in cui c’è un volo**.

{{< figure src="https://content.skyscnr.com/m/13cb54c6aef43d62/original/Italy_screenshot_08_03.png?imbypass=true" >}}

Non hai mai pensato: wow, e **se ce lo avessi anche io un sistema del genere** che permette ai pazienti di prenotare facilmente gli appuntamenti?

Ecco, il Programma degli Appuntamenti di Google **ti permette di avere una pagina di prenotazione simile a quella dei voli**.

> Questa è la pagina di prenotazione che vedono i pazienti:
> 

{{< figure src="https://media.wired.com/photos/61fd8f28e98a8a3325f35c7a/master/w_1600%2Cc_limit/appointment-schedule.jpg" >}}

> Per generare una pagina di prenotazione devi solo avere un account Gmail e usare Google Calendar.
> 

Funziona così:

- In **Google Calendar** predisponi i giorni, gli orari e la lunghezza degli appuntamenti disponibili. Come? In alto a sinistra fai clic su “Crea” e poi scegli “Programma degli Appuntamenti” (questo passaggio **puoi farlo solo da PC**)
- Una volta creato il tuo Programma degli Appuntamenti, ottieni **il link alla pagina di prenotazione** che puoi girare ai pazienti, o metterlo dove preferisci: nella tua bio sui social, sul tuo sito, su Google Business Profile o - come vedremo tra un attimo - su **WhatsApp Business**.

In questa pagina di prenotazione i pazienti **vedono i giorni e gli orari disponibili** per **prenotare direttamente e in autonomia un appuntamento con te** (e cosa molto importante, per gli slot occupati non vedono che impegno hai o con che paziente sei).

> Questa è la pagina di prenotazione che vedono i pazienti:
> 

{{< figure src="https://media.wired.com/photos/61fd8f28e98a8a3325f35c7a/master/w_1600%2Cc_limit/appointment-schedule.jpg" >}}

> La pagina di prenotazione è visibile ovunque: da pc, da telefono, da tablet, ecc. **Solo il primo passaggio** della predisposizione dei tuoi orari **va fatto da PC**. Se non hai un PC, [dai un’occhiata a questo](https://amzn.to/3Log9Nd), per il lavoro **è molto importante averne uno**.
> 

Puoi addirittura scegliere se far pagare in anticipo al momento della prenotazione per confermare l’appuntamento o se lasciarlo gratuito.

> Questa è la pagina che vedi tu su Calendar:
> 

{{< figure src="https://lh6.googleusercontent.com/q4fORDmbiPvzX9jqsyklFV8nSzTHT2ET7HScyqxrGBUMtFSIT7vxIZvlEA8Rk0CwKsJdGYLijT9zHaAOzW57X4RZSnv-hAFzMhiBfcwJzOEQmzPP1qzLs4fv39MbFebnR_aqqUeoTQf-yrau7GjIhw" >}}

Una volta che il paziente prenota, riceve una mail di promemoria e potrà disdire o modificare l’appuntamento in autonomia.

Se modifica l’appuntamento, potrà spostarlo solo in altri slot disponibili e tu ricevi man mano gli aggiornamenti.

Se usi un telefono Android o in generale hai una email di Gmail, questo servizio **è gratuito** ed **è già incluso**, basta accedere a Google Calendar e [seguire i passaggi che trovi su questa pagina](https://support.google.com/calendar/answer/10729749?hl=it).

Se aggiungi degli **impegni personali** o **aggiungi a mano un appuntamento** con un paziente in uno degli slot assegnati agli appuntamenti, sulla pagina che vedono i pazienti *lo slot semplicemente risulterà occupato*, così **eviti di avere due appuntamenti nello stesso momento**.

Questo servizio **ti semplifica enormemente il lavoro** se devi gestirti l’agenda, e deleghi a questo assistente virtuale il lavoro di segreteria risparmiando un sacco di tempo.

Detto questo, passiamo al secondo strumento di oggi!

## 2) WhatsApp Business

{{< figure src="https://scontent.whatsapp.net/v/t39.8562-34/328238494_2566517096856341_5625165492518456552_n.jpg?ccb=1-7&_nc_sid=2fbf2a&_nc_ohc=HWoNRfj7XrMAX-4lWQT&_nc_ht=scontent.whatsapp.net&oh=01_AdRNO2iIzacDa8WJ66Ki61IyanqtghN5Ol6GZH6p-AP3gw&oe=650863A5" >}}

Per capire cos’è WhatsApp Business, basta immaginarselo come WhatsApp normale, **ma con tante funzioni interessanti in più che devi assolutamente conoscere.**

Non conoscerle ti metterà nelle condizioni di avere la concorrenza di gente che invece le conosce e che ha avrà un vantaggio sempre maggiore per i motivi che vediamo tra poco.

Tra un secondo scopriamo quali sono queste funzioni interessanti, ma prima **facciamo una premessa**.

Anzitutto, non puoi avere sia WhatsApp normale che WhatsApp Business **sullo stesso numero di telefono**.

Questo perché **sono due chat separate**, e quindi **ognuna si deve appoggiare ad un numero diverso.** 

E se leggendo questo credi che sia tanto disturbo per una cosa inutile, tra poco non ho dubbi che ti ricrederai.

> Pertanto **devi avere un secondo numero di telefono** **dedicato a WhatsApp Business** per poterlo usare. Se devi richiedere una nuova SIM e non vuoi spendere tanto al mese, se ti interessa una delle offerte [Very Mobile](https://verymobile.it/) usa questo codice con cui puoi avere €5 o €10 di ricarica omaggio: **XMRE2QYK**
> 

Ma a questo punto ci chiediamo: **perché dovrei complicarmi la vita per usarlo?**

Per un motivo molto semplice: se usato per bene **lavora al posto tuo** e **ti aiuta a fidelizzare i pazienti**.

### Fai lavorare WhatsApp Business al posto tuo

Nello specifico, quando un paziente scrive al tuo numero business c’è una chat dedicata WhatsApp Business in cui puoi impostare **una risposta automatica di benvenuto**.

Questa ti aiuta quando sei impegnata/o e non puoi rispondere, **senza lasciare il paziente appeso ad attendere una risposta.**

Il **contenuto della risposta automatica** di benvenuto lo scegli tu.

{{< youtube LjSIKfgAyMg >}}

Per fare un esempio molto pratico, puoi **scrivere una risposta automatizzata** del genere:

> Grazie per aver contattato la Dott.ssa/il Dott. Fisioterapista! Riceverà una risposta appena possibile, nel frattempo la invitiamo a controllare l’agenda per fissare un appuntamento in autonomia. Per informazioni sui prezzi, la invitiamo a consultare il nostro tariffario.
> 

Le parti sottolineate sono dei link che puoi impostare nel messaggio automatico, rispettivamente:

- Il link che ti ha generato il **Programma degli Appuntamenti** di Google Calendar;
- Il link al **catalogo**, che è una funzione di WhatsApp Business, dove puoi mettere i servizi che offri con i relativi prezzi.

{{< youtube V8COQb5oGfA >}}

Se non hai qualcuno che ti gestisce gli appuntamenti, capisci **il potenziale di questo strumento**?

Perché in Italia, che è un paese che invecchia sempre di più, se si vuole semplificare o automatizzare un processo **bisogna fare attenzione a non rendere le cose troppo complicate**.

Con **un messaggio del genere** infatti: 

- Se **una persona è esperta** con gli strumenti digitali **sarà entusiasta all’idea di poter prenotare in autonomia;**
- Invece **se una persona è poco esperta** con gli strumenti digitali **sarà contenta di aver ricevuto una risposta in tempi brevi** e **si sentirà rassicurata** **di ricevere una risposta direttamente dal professionista** appena si libera.

La **maggior parte delle persone** inoltre usa un *cellulare Android* (con l’account di Google Calendar già sincronizzato perché Android è di Google) su cui *ha installato WhatsApp*.

Questa combinazione Android+WhatsApp è diffusissima e sfruttare WhatsApp Business per un Fisioterapista **fa sentire a casa anche le persone per niente tecnologiche**.

Immagina quale sarebbe l’alternativa come sistema di prenotazione automatico: “vai su questo sito che non hai mai visto prima, crea un account, dacci i dati della tua carta, compila questo form con quello che ti serve”. A quel punto non siamo neanche a metà della registrazione e qualcuno che voleva solo scriverti un messaggio si è annoiato e ha chiamato un altro Fisioterapista.

Invece WhatsApp fa sentire tutti a casa. Viene associato mentalmente a famiglia e amici con cui scambiarsi le immagini e fare le videochiamate.

### Fidelizza i pazienti

Hai presente **gli stati su WhatsApp**? 

Sono una funzione carina, ma in fondo se hai Instagram lì le stories **sono un milione di volte più interessanti**.

Ma considera questo: WhatsApp viene utilizzata almeno una volta a settimana **dall’83,6% degli italiani,** contro il 64,7% di Facebook e circa il 50% di Instagram. 

> I dati sono del **18° Rapporto Censis sulla Comunicazione**, Dicembre 2022

E ovviamente, questi numeri in realtà sono tantissime persone meno giovani **che non hanno i social** ma **usano abitualmente WhatsApp** per messaggiare con i propri cari e fare videochiamate.

Pubblicando aggiornamenti negli stati di WhatsApp business, **coinvolgi anche queste persone** che altrimenti non avresti modo di aggiornare sui social.

Inoltre, una volta che un paziente è passato da te si è salvato il tuo numero, **uno stato pubblicato al momento giusto fa scattare la scintilla e lo fa ritornare**.

Perché ricordiamolo: per far durare la tua attività e sostenere i costi nel tempo, è importante avere pazienti, ed **è più facile far tornare qualcuno che si è trovato bene** rispetto a trovarne di nuovi.

Inoltre, hai una comunicazione importante da fare a tutti i tuoi pazienti?

Che sia una promozione, un aggiornamento o una notizia che vuoi condividere, oltre allo stato hai la possibilità di inviare un **Messaggio Broadcast** ad una lista di pazienti che scegli tu.

### Migliora drasticamente i tuoi bigliettini da visita

Immagina la scena: un potenziale paziente **trova da qualche parte un tuo bigliettino da visita**.

Vuole **scriverti su WhatsApp** perché non si sente a suo agio a parlare al telefono e preferisce chattare.

Una volta preso il bigliettino da visita deve:

1. Aprire il telefono;
2. Digitare il tuo numero;
3. Salvarlo altrimenti su WhatsApp non esce (e immagina quanto è noioso dover salvare i numeri di tutti i Fisioterapisti che stai valutando per chiedere informazioni, anche se poi andrai solo da quello che ti convince di più);
4. Aspettare che WhatsApp si ricarica e scriverti un messaggio. E poi attendere una tua risposta.

Pensa se ci fosse **un metodo per eliminare tutto questo attrito**. 

Qualcosa come **un codice QR da inquadrare** che permette ai potenziali pazienti di **arrivare direttamente sulla chat con te senza inutili passaggi**.

E WhatsApp Business fa anche questo.

{{< figure src="https://meeasy.it/wp-content/uploads/2022/10/biglietto-da-visita-qr-code-card-nfc-1.jpg" >}}

Pensa **al paziente di prima quanto è contento quando**, in preda alla noia mortale di dover salvare i numeri di tutti i Fisioterapisti che sta valutando solo per chiedere informazioni su WhatsApp **si ritrova in chat con te con la risposta automatica piena di informazioni rilevanti senza neanche accorgersene**. 

Il solo usare **WhatsApp Business nel modo giusto** ti fa arrivare istantaneamente sul podio delle sue preferenze.

Quindi, il codice QR di WhatsApp Business è un **modo semplice per i pazienti di scoprirti e contattarti**. 

Pazienti nuovi ed esistenti possono mandarti messaggi su WhatsApp Business scannerizzando il codice QR, che **una volta generato non scadrà mai** a meno che non reimposti o elimini il tuo account WhatsApp Business.

{{< youtube 945A6KtAR9A >}}

> Se questo articolo ti sta dando tante idee nuove e ti piace ricevere contenuti stimolanti per portare al livello successivo la tua attività da Fisioterapista Libero Professionista, [seguici sul nostro canale Telegram!](https://t.me/fisioterapisti_official)
> 

## 3) Microsoft Designer

Questo strumento è ancora nelle fasi preliminari, ma appena lo vedi all’azione se ne comprende il potenziale e capisci che il futuro è arrivato.

{{< figure src="https://cdn.designerapp.osi.office.net/designerapp/static/designer-social.png" >}}

### Cosa è Microsoft Designer?

Microsoft Designer è un tool di progettazione basato su web che ti permette di creare grafiche, illustrazioni e qualsiasi altro tipo di elementi visivi che possa venirti in mente. 

È alimentato da un'intelligenza artificiale, il che significa che può aiutarti a creare design dall'aspetto professionale anche se non hai esperienza in campo di progettazione.

In sostanza tu scrivi cosa desideri... e lasci che la tecnologia faccia il resto. 

Ecco fatto!

Sembra interessante, vero? Ma come funziona esattamente?

### Come funziona Microsoft Designer?

Microsoft Designer funziona utilizzando chiedendo all'intelligenza artificiale (basata sulla tecnologia dell'app popolare "text-to-art" DALL-E 2) di generarti un post per i social. 

Lui ti dà un po’ di **alternative**, tu **scegli quale preferisci** e la personalizzi per adattarla alle tue esigenze.

Per utilizzare Microsoft Designer, [vai su questa pagina da PC](https://designer.microsoft.com/) (per i cellulari stanno lavorando all’app) e inizia semplicemente scegliendo un modello o chiedendo di realizzarti qualcosa.

> Se non hai un PC, [dai un’occhiata a questo](https://amzn.to/3Log9Nd), per il lavoro **è molto importante averne uno**. 

Microsoft Designer include anche diversi strumenti che ti consentono di **creare design più complessi**.

### Per cosa utilizzarlo?

Puoi utilizzare immagini, icone, grafici e tabelle, nonché lo strumento di disegno per creare forme personalizzate e lo strumento di testo per aggiungere varie tipologie di caratteri e stili. 

È davvero facile aggiungere e rimuovere contenuti, e Microsoft offre anche ulteriori suggerimenti per design accattivanti mentre procedi.

### Lo consiglio?

Sicuramente devi dargli un’occhiata. Il problema è che è ancora agli inizi, è uscito proprio da pochissimo.

Molto spesso ti crea design anche carini, però **mette tutte le scritte in Inglese** (anche se una volta scelto quello che ti ha generato, si può riscrivere a mano in italiano).

Credo sia uscito proprio la settimana scorsa, per cui tienilo d’occhio: non appena prende piede secondo me sarà **uno degli strumenti più utili per un Fisioterapista che non vuole perdere tempo** con tutte le attività collaterali e vuole **dedicarsi il più possibile alla propria crescita professionale**.

## Conclusione

Per oggi è tutto!

Spero che questo articolo ti abbia fatto **pensare a nuove idee** per portare al livello successivo la tua attività da Fisioterapista libero professionista.

Se ti piace ricevere contenuti stimolanti e notizie importanti, ricordati di [seguirci su Telegram!](https://t.me/fisioterapisti_official)

Grazie mille per aver letto, a presto 😊
