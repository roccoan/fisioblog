+++
author = ""
categories = []
date = 2022-06-13T22:00:00Z
description = "Oggi vediamo le novità del 1 luglio 2022 per i fisioterapisti con partita iva ordinaria o forfettaria: obbligo di fatture elettroniche e sanzioni pos."
draft = true
image = "/images/gabrielle-henderson-hjckknwcxxq-unsplash.jpg"
title = "2 Novità per i Fisioterapisti dal 1° luglio 2022 | P. IVA Forfettarie"
type = "post"

+++
Dal 1° luglio ci sono due importanti novità per i liberi professionisti con P. IVA sia forfettaria che ordinaria. Siccome sono rilevanti anche per noi fisioterapisti, cerchiamo di capirle in modo semplice.

## Sommario

* Introduzione
* Fatture elettroniche
* POS
* Conclusione

> Per chi non ha tempo, partiamo dalla conclusione con un veloce riassunto: dal 1° luglio scatta l'obbligo di emettere fatture elettroniche anche per le Partite IVA forfettarie. Sempre? No, solo se nel 2021 hai fatturato più di €25.000, e comunque solo quelle non sanitarie (cioè che non emetti direttamente ai pazienti - quelle ai pazienti continuano ad essere cartacee e a passare per Sistema TS). Se hai fatturato meno di €25k l'anno scorso avrai l'obbligo nel 2024, quindi non preoccuparti per ora. Invece se emetti fatture ad enti, devi dotarti di un sistema per le fatture elettroniche (più giù ne elenchiamo qualcuno gratuito). Per chi ha fatturato più di €25.000 nel 2021 inoltre c'è anche l'obbligo ad accettare pagamenti con POS, altrimenti ci sono sanzioni (nell'articolo vediamo quali, torna pure quando hai più tempo. Per ricordartene unisciti al canale Telegram, così ricevi dei friendly reminder anche sulle scadenze di Sistema TS).

## Introduzione

Più si va avanti, meno burocrazia ci sarà (o almeno è questa la promessa). Per ora non so quanto queste semplificazioni previste dalla legge di Bilancio semplifichino effettivamente la vita ai Fisioterapisti, ma a dire il vero è un periodo di transizione, quindi speriamo bene per il futuro futuro.

In ogni caso, dal 1° luglio 2022 ci saranno due importanti novità per i liberi professionisti, con Partite IVA forfettarie ed ordinarie, incluse quindi quelle dei Fisioterapisti. 

Altre novità non ci interessano, e quindi le ignoreremo.

Come hai visto dal sommario, le due di cui parliamo oggi sono:

* Fatture elettroniche;
* Sanzioni se non hai il POS.

Entrambe le novità sono per chi ha guadagnato più di €25.000 nel 2021. 

Se non hai guadagnato più di €25.000 l'anno scorso continua comunque a leggere, perché è previsto che nel prossimo futuro l'obbligo scatti per tutti.

## Novità n.1: Fatture elettroniche per i forfettari

### Che sono le fatture elettroniche?

Sono una nuova forma di fattura, usata già da qualche anno dalle aziende, che semplifica molto il lavoro di chi deve emetterle.

Per fare un esempio, se pensi a quando emetti una fattura cartacea devi:

* Compilarla facendo attenzione alle date e al numero;
* Stamparla;
* Andare a comprare la marca da bollo e apporla;
* Scansionarla così la conservi;
* Inviarla per email al commercialista;
* Consegnare l'originale con la marca da bollo al paziente così può detrarla nella dichiarazione dei redditi, o all'ente col quale collabori (RSA, ospedale, centro, ecc.).

Con le fatture elettroniche i passaggi sono solo due: si compila e si invia. Stop.

Come vedi è decisamente molto più semplice, ed effettivamente usare le fatture elettroniche semplifica di molto la vita.

### Quando il fisioterapista emette fattura elettronica?

Per noi Fisioterapisti bisogna fare un distinguo tra le fatture:

* Fatture che emetti ai **pazienti privati**;
* Fatture che emetti agli **enti con cui collabori** (RSA, ospedali privati, centri, cooperative, ecc.).

Nel **primo caso**, le fatture sono intestate ad un Codice Fiscale (quello del paziente) e sono **fatture di spese sanitarie**. 

Questa tipologia di fattura **resta cartacea** perché per permettere la detrazione al paziente devono continuare a transitare per Sistema Tessera Sanitaria.

Nel **secondo caso**, quello degli enti, le fatture sono intestate ad un'altra Partita IVA (quella dell'ente). Qui scatta l'obbligo di emissione di fattura elettronica:

* Dal 1° luglio 2022 - se l'anno scorso hai guadagnato più di €25.000 (lordi);
* Dal 1° gennaio 2024 - se l'anno scorso hai guadagnato meno di €25.000.

### Come faccio a sapere se l'anno scorso ho guadagnato più o meno di €25.000?

Basta chiedere al commercialista che ti tiene la contabilità.

### Lavoro in collaborazione con un ente (RSA, cooperative, centri, ospedali privati, ecc.), e ho guadagnato più di €25.000 nel 2021. Come si emette una fattura elettronica? Si paga?

Per te che scatta l'obbligo di fatturazione elettronica dal 1° luglio 2022, se non hai intenzione di investire soldi in un nuovo programma per le fatture, non c'è problema.

L'[Agenzia delle Entrate](https://www.agenziaentrate.gov.it/portale/web/guest/aree-tematiche/fatturazione-elettronica/fatturazione-elettronica-site-area/servizi-consultazione-e-conservaz-fatture-elettroniche "Servizi Grauiti Fatture Elettroniche") mette a disposione di tutti degli strumenti gratuiti, in particolare:

* Un [sito web](https://ivaservizi.agenziaentrate.gov.it/portale/ "Fatture e Corrispettivi");
* Un'app per mobile/tablet (sia per [dispositivi Android](https://play.google.com/store/apps/details?id=it.gov.agenziaentrate.fatturae&hl=it&gl=US "FAtturae - Google Play Store") che per [dispositivi Apple](https://apps.apple.com/it/app/fatturae/id1263953799 "FatturAE | App Store")).

Entrambi permettono di predisporre, inviare, conservare e consultare le fatture elettroniche in modo del tutto gratuito. 

Per accedere basta entrare con SPID.

### Che succede se non ho emesso le fatture elettroniche dopo che è scattato l'obbligo?

Essendo obbligatorio per alcuni di noi, se non si rispetta ci sono delle sanzioni.

Quali sono le sanzioni? Lo vediamo tra un attimo, ma prima c'è da dire che dal 1° luglio al 30 settembre (quindi per tre mesi) c'è un po' di tolleranza.

Infatti, in questo periodo di tre mesi non scattano sanzioni se invii tardivamente una fattura elettronica, a patto che non fai più di 12 giorni di ritardo e comunque sempre entro la fine del mese. 

Dal 30 settembre

## 2) Obbligo di utilizzo del POS

la circolare ricorda come la sanzione amministrativa pecuniaria per chi non accetta bancomat o carte di credito è in misura fissa di 30 euro a cui si aggiunge una quota pari al 4% del valore della transazione rifiutata. Questa sanzione, appunto, non può essere definita in forma ridotta