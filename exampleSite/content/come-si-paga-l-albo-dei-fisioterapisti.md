+++
author = "Federica"
categories = ["Studio e carriera", "Libera Professione"]
date = 2022-04-04T22:00:00Z
description = "Come si fa a pagare l'albo dei fisioterapisti? Oggi vediamo come pagare l'albo tsrm pstrp"
draft = true
image = "/images/rupixen-com-q59hmzk38eq-unsplash.jpg"
title = "Come si paga l'Albo dei Fisioterapisti? Guida 2022"
type = "post"

+++
Oggi rispondiamo alla domanda: come si paga l'Albo TSRM PSTRP? Vediamolo insieme, perché la soluzione più semplice non è quella che credi.

## Introduzione

Per esercitare la professione, bisogna iscriversi all'Albo.

> In realtà non è l'unica cosa da fare, dai pure un'occhiata a [quest'articolo](https://fisioterapisti.org/5-cose-da-fare-appena-dopo-la-laurea-in-fisioterapia/ "5 cose da fare al momento della laurea in Fisioterapia") se vuoi saperne di più.

Tra le cose previste nella procedura di iscrizione, c'è ovviamente il **pagamento** della **tassa di iscrizione annua**.

### Qual è l'importo della tassa di iscrizione annua?

La risposta è un bel **dipende**.

Dipende dall'Albo di competenza (quindi dalla provincia di appartenenza), e di solito costa tra gli €80 e i €120 all'anno, ma dato il **sistema di pagamento** utilizzato (tra poco vedremo quale) c'è sempre da considerare €1-€2 per la commissione di [PagoPA](https://pagopa-docs-faq.readthedocs.io/it/latest/_docs/FAQ_sezioneA.html "PagoPA - FAQ Commissioni").

## Come si fa a pagare l'iscrizione all'Albo dei Fisioterapisti

L'Ordine Nazionale degli Albi TSRM-PSTRP mette a disposizione un [comodo vademecum](https://www.tsrm.org/wp-content/uploads/2020/07/VademecumPagoPA.pdf "Vademecum pagamenti albo") in PDF, il problema è che non è aggiornato, quindi cercherò di dare informazioni relative al 2022 e soprattutto di semplificarlo il più possibile.

Quindi, direi di partire.

### Parte I: Accedere al Sito dell'Albo

Il vademecum in questa fase indica un indirizzo che non c'è più. Quello corretto per fare l'accesso è il seguente:

[AlboWeb | Entra](https://amministrazione.alboweb.net/login "AlboWeb | Entra")

Basta mettere le proprie credenziali (quelle con cui ci si è iscritti) ed entriamo nel nostro profilo.

![](/images/screenshot-2022-04-04-222415.jpg)

### Parte II: Andare alla sezione dei pagamenti

Se siamo da **computer**, sulla sinistra basta cliccare **Cassetto Pagamenti**.

Se invece procediamo da **smartphone**, dal menu con le tre righe ≡ dobbiamo scegliere la 4° icona (quella con il foglio, sopra l'icona dell'occhio). Se esce Cassetto Pagamenti anche dallo smartphone, va benissimo lo stesso.

![](/images/screenshot-2022-04-04-222145.jpg)

Da qui, vediamo **l'elenco dei pagamenti** degli anni scorsi (se è la prima volta che lo facciamo, vedremo solo una riga).

Il primo dell'elenco è quello relativo **all'anno corrente** (al momento in cui scrivo, il 2022). 

Clicchiamo sul **simbolo dell'Euro €** a sinistra di TIA - TASSA ISCRIZIONE ANNUA e passiamo alla prossima fase.

### Parte III: Effettuare il pagamento

Per il pagamento, si apre una **nuova pagina** con il logo di Monte dei Paschi di Siena (non fa niente se non siamo loro clienti) e di PagoPA (che è il metodo di pagamento che usano le Pubbliche Amministrazioni).

![](/images/screencapture-pagopa-mps-it-gateway-pagamentoavvisi-do-2022-04-04-22_31_35.png)

Nella parte alta abbiamo **quanto dobbiamo pagare**.

Poi c'è una **sezione da compilare** con:

* **Codice Fiscale** - che è già precompilato con il nostro codice fiscale, non lo dobbiamo riscrivere;
* **Indirizzo email** - mettiamone uno di nostra preferenza (quello normale che usiamo tutti i giorni, non c'è bisogno di mettere la pec);
* **Conferma indirizzo email** - semplicemente dobbiamo riscrivere la mail scritta un secondo fa.

Infine quello che crea più confusione: i due pulsantoni PAGA ONLINE e PAGA PIU TARDI. Per capire in cosa differiscono, vediamo come funziona PagoPA e perché io preferisco sempre il secondo.

## Come funziona PagoPA

Se hai pagato le tasse universitarie sai già di cosa sto parlando, è esattamente lo stesso metodo (anche se forse non l'hai sfruttato in tutte le sue funzionalità).

PagoPA ti permette di pagare in **due modi** online:

* Con la **carta**, come quando fai un acquisto su Amazon/eBay/Zalando/ecc.;
* Con **l'app** della propria banca (o il sito, per chi preferisce).

Io onestamente **preferisco il secondo metodo**, perché è molto più semplice. 

### Il metodo più complesso: PAGA ONLINE

Il primo mi **fa perdere un sacco di tempo**: cerca la carta nel portafoglio, ricopia tutti quei i numeri, aspetta l'sms che non arriva mai, ricevi la conferma di aver pagato ma il sito dà errore, chiama il numero verde della banca, insomma un delirio, molto meglio il secondo metodo.

Se fossi comunque interessata/o a **pagare con la carta**, sulla pagina clicca PAGA ONLINE.

Se invece non vuoi complicarti la vita, continua pure a leggere.

### Il metodo più semplice: PAGA PIU TARDI

Il metodo **più semplice è il secondo**, cioè PAGA PIU TARDI. Si okay, messa così sembra una battuta sul non voler pagare subito, ma vediamo un attimo come può tornarci utile.

PAGA PIU TARDI sembra il cugino sfigato di PAGA ONLINE: si presenta con l'immagine di persone che aspettano allo sportello della banca, mentre il primo con un rassicurante (e ingannevole) bottone blu che ci dice PAY. Ma PAGA ONLINE (il primo metodo) abbiamo già visto a cosa porta, noi invece vogliamo fare presto.

Quindi dobbiamo scegliere quello di destra: PAGA PIU TARDI.

Cliccando PAGA PIU TARDI a destra il sistema ci genera un bollettino in PDF. 

_Ma come un bollettino? Quindi poi devo andare a pagarlo in banca?_ 

No, **assolutamente no**. Ci andiamo in banca, ma **non di persona** (se poi ci vuoi andare di persona, con questo metodo puoi tranquillamente farlo, ma noi procediamo comunque online).

Ora che abbiamo il nostro bel bollettino, che ci facciamo? Abbiamo due vie:

* Usiamo il **Codice QR** (più veloce);
* Usiamo il **Codice IUV** (quello di 17 cifre - meno veloce del Codice QR ma molto più veloce rispetto a pagare con la carta);

Vediamo entrambi.

#### 1) Codice QR

Sul nostro bollettino abbiamo un Codice QR. Per pagare dobbiamo inquadrarlo con l'app della banca. 

Dove vado nell'app della banca per inquadrare il Codice QR? Ti faccio due esempi, con Buddybank (la banca che uso come principale) e Unicredit (la banca che usavo prima).

**Buddybank:** entri nell'app, scegli sotto "Paga" e poi "Bollettino CBILL e pagoPA". La prima cosa che ti propone è "Scansiona Bollettino". Cliccandoci sopra ti apre la fotocamera del cellulare e puoi inquadrare il codice QR.

**Unicredit:** entri nell'app, scegli sotto "Pagamenti" - "Fai un pagamento" e infine l'icona della fotocamera a destra di "Bollettino CBILL/PagoPA".

La procedura è simile per l'app di altre banche, basta trovare la sezione giusta (di solito pagamenti e poi si sceglie PagoPA).

Quindi:

* Sul cellulare apriamo l'app della banca e andiamo alla sezione del PagoPA che ci fa aprire la fotocamera con la quale scansioneremo il Codice QR;
* Su un altro schermo (PC, tablet, un altro cellulare) apriamo il PDF del bollettino così che il Codice QR da inquadrare.

Una volta scansionato il codice avremo **tutti i dati del bollettino riportati nell'app**. Da qui dobbiamo semplicemente **andare alla fine e autorizzare il pagamento** con il codice segreto o l'impronta o il riconoscimento facciale.

> Quindi: scarico il bollettino, vado sull'app, inquadro e pago. Semplice, no?

#### 2) Codice IUV

Se per un motivo qualsiasi non possiamo inquadrare il codice QR (non abbiamo due schermi, l'app della banca non scansiona i codici QR, non abbiamo l'app della banca e possiamo andare solo sul sito della banca) possiamo procedere scrivendo i dati a mano.

E credetemi, è sempre meglio che diventare matti con la carta (ci sono meno numeri da scrivere).

Come per il Codice QR, dobbiamo aprire l'app (o il sito), andare alla sezione dei pagamenti e scegliere CBILL/PagoPA. 

Alcune banche (come Unicredit) sul sito fanno una ulteriore specifica e bisogna scegliere Pubbliche Amministrazioni.

> A quanto pare, CBILL e PagoPA sono la stessa cosa. L'unica differenza è che CBILL è per le società private, tipo per pagare le bollette della luce o del gas, mentre PagoPA è per le Pubbliche Amministrazioni (il cui acronimo è proprio PA) come l'Albo.

Subito dopo il sito o l'app ci da un elenco di enti, dal quale dobbiamo scegliere quello che riceverà il nostro bel pagamento.

Nella stragrande maggioranza dei casi dobbiamo scegliere dall'elenco **Federazione nazionale Ordini TSRM e PSTRP**. 

L'home banking di Unicredit restituisce altri enti cercando "TSRM":

![](/images/screenshot-2022-04-04-232000.jpg)

In ogni caso è scritto sul bollettino (ma anche nella parte alta della pagina con il logo di Monte dei Paschi di Siena, se non siete sicuri tornate lì).