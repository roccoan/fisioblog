+++
author = "Redazione"
categories = []
date = 2022-05-09T22:00:00Z
description = ""
draft = true
image = ""
title = "5 consigli se vuoi studiare all’Università Fisioterapia (ma anche altro)"
type = "post"

+++
## Introduzione

1. Non pensare di non essere abbastanza intelligente, di non essere in grado e di non essere capace. Come dice la Psicologa Clinica Meg Jay (autrice del libro “The Defining Decade” e della TED Talk “Perché i 30 non sono i nuovi 20”), non è vero che l’intelligenza e il cervello si sviluppano solo quando si è bambini/adolescenti, ma c’è un notevole picco di neuroplasticità anche tra i 20 e i 30 anni. Quindi, ci sono tanti predittori dei risultati scolastici e accademici migliori dell’intelligenza. La pratica è una di questi, sembra scontato ma prima di pensare di dover essere iperproduttivo e disciplinatissimo, continua a leggere.
2. La pratica è importantissima, ma non è tutto. Ci sono milioni di libri e articoli su internet sul fatto che il talento non esiste, che possiamo diventare delle superstar in qualsiasi settore vogliamo tramite la “Pratica Deliberata” per almeno diecimila ore, che ci suggeriscono che se lo vogliamo, possiamo diventare quello che vogliamo. La pratica è importante, questo si, ma a parte che sulla storia delle 10mila ore non c’è assolutamente nulla di scientifico (e anzi, sembra essere [molto meno predittiva delle performance](https://www.quora.com/What-are-the-difference-between-Focused-Mode-thinking-and-Diffused-Mode-thinking) di quanto si dica) noi vogliamo restare più coi piedi per terra e non abbiamo alcuna aspirazione di diventare i maghi della Fisioterapia. E poi lo ha detto anche Michael Jordan (nonostante la retorica motivazionale-ispirazionale sia piena di citazioni dei personaggi sportivi): “puoi fare pratica a tirare otto ore al giorno, ma se la tua tecnica è sbagliata diventi solo molto bravo a tirare nel modo sbagliato. Allenati sui fondamentali e il livello di qualsiasi cosa tu faccia aumenta”. E quindi? Quali sono questi fondamentali su cui ci dobbiamo allenare?
3. Per fortuna, niente iper produttività e stili di vita da eremiti per dedicare tutto allo studio. Non significa che non dovrai farti il mazzo e studiare, ma significa che è meno peggio di quello che sembra. Tornando ai fondamentali del punto di prima, parlando di studio la cosa più di base che mi viene in mente è imparare ad imparare. Una certa **Barbara Oakley** ha detto che non devi concentrarti ed essere iper produttivo il 100% delle volte. Ma scusa, chi è questa? No, ma nessuno, è solo la professoressa di ingegneria all’Università di Oakland, autrice di più di 10 libri e (tra cui il famoso Learning How to Learn, in Italiano **Una mente per i numeri**) ****e la creatrice del corso online più seguito del mondo (si trova su Coursera, la piattaforma online dell’Università di Stanford, e il corso è proprio sul tema imparare ad imparare). Quindi, se lo dice lei ci possiamo fidare, giusto? Nello specifico, dopo tante ricerche condotte con neuroscienziati, ha creato un modello su come funziona il cervello quando apprende. Semplificando per i non addetti ai lavori, ha individuato due modalità su come funziona il cervello: la focused mode (modalità concentrata) e la diffused mode (modalità diffusa). Quale delle due è meglio per imparare? Ad una prima occhiata, sembrerebbe meglio la modalità concentrata. Cioè per studiare ti devi concentrare, mica andare su YouTube. Giusto? Eh no, per fortuna sono necessarie entrambe. La modalità concentrata è quella in cui entriamo quando facciamo pratica (quando studiamo). La modalità diffusa (tra cui il cazzeggio e il sonno) sono fondamentali perché il cervello crea nuove sinapsi in questa fase. Per chi studia matematica, fisica o si trova a risolvere molti problemi per lavoro, come gli sviluppatori o le persone normali che si trovano davanti ad un bivio, una pausa caffè o dormirci sopra funziona sempre, come quando la stampante riprende a partire dopo che la spegni e la riaccendi. Ma il cervello crea le sinapsi solo se prima c’è stata una fase di concentrazione, quindi cazzeggiare e basta con la scusa che stai creando sinapsi non vale.
4. Effetto Super Mario: esperimento di Mark Rober (ingegnere della NASA che ha realizzato il Rover, insegnante di fisica e uno degli YouTuber più originali di sempre) che ha creato un giochino per dimostrare che chiunque può imparare a programmare. Il giochino consisteva nel mettere in ordine i passaggi che doveva fare una macchinina per uscire da un labirinto, usando degli spezzoni di pseudo-codice. In realtà il giochino era un esperimento, e in modo casuale chi si era trovato a giocarci veniva smistato in uno di due gruppi:
   1. Gruppo A: quando sbagliavano non venivano tolti punti.
   2. Gruppo B: quando sbagliavano perdevano 5 punti.

   I risultati del gioco del Gruppo A erano molto migliori, con una percentuale di completamento del 68%, contro solo il 52% dei partecipanti del Gruppo B. Inoltre quelli del Gruppo A (cioè quelli senza penalità) facevano mediamente più tentativi: 12 contro i 5 del Gruppo B. Quindi a volte il successo è a pochi tentativi di distanza, ma il fatto che veniamo penalizzati ci fa demordere (ed essere bocciati ad un esame o al test d’ingresso ci fa sentire penalizzati). Quindi chi non aveva visto il fatto di sbagliare come qualcosa di negativo, aveva più energia per fare altri tentativi. E a volte il successo è solo a pochi tentativi di distanza. Purtroppo non possiamo ripensare tutto il sistema scolastico alla luce di questa scoperte (anche se ne avrebbe bisogno), ma possiamo almeno guardare tutto sotto un’altra ottica. Qui subentra l’effetto Super Mario: quando giochi le prime volte a Super Mario cadi sempre nel fosso o salti per sbaglio davanti al fungo che cammina e muori. Ma facendo pratica ti ricordi di evitare di cadere nel fosso e ti avvicini sempre di più a salvare la principessa Peach. Quindi, la pratica (e sbagliare) ti aiuta a cadere meno nei fossi, e più tentativi fai più è probabile che la principessa Peach venga salvata. Per riprendere la citazione di Michael Jordan di prima però, basta che non ti alleni a saltare davanti ai funghi.
5. Siamo realisti: tutto ciò potrebbe implicare ripeterlo più di una volta. Non ci possiamo fare nulla, se non preparare un piano B (ti consiglio questo articolo). Da bambino se cadi mentre impari a camminare non inizi a pensare “forse mi sto rendendo ridicolo, sono troppo scemo per fare questo, non sono abbastanza intelligente/bello/atletico, cosa penserà la gente di me, forse dovrei smettere” e smetti di provarci. Ridicolo se ci pensi, vero? E allora perché smettere di imparare come affrontare i test? Come dicevamo nell’altro articolo, la tua prima volta al test d’ingresso ti trovi a competere con gente che ha ripetuto il test di professioni sanitarie (o anche un concorso) tante volte, non stai combattendo ad armi pari con chi l’ha fatto 5 volte e tu 0.