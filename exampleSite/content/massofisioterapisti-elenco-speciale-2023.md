+++ author = "Redazione" 
categories = ["Studio e carriera", "Libera Professione"] 
date = 2023-05-18T22:00:00Z 
description = "Il governo Meloni con il decreto bollette ha previsto una proroga per l'elenco speciale dei Massofisioterapisti. Che vuol dire, e che conseguenze ci sono per i Fisioterapisti?" 
image = "https://www.fnofi.it/wp-content/uploads/2023/05/ministero-salute-2.jpg" 
title = "Proroga dell'Elenco Speciale per i Massofisioterapisti 2023" 
type = "post" 
draft = false

+++

Tra un po' spieghiamo come mai abbiamo deciso di parlare di questo argomento. Prima però dobbiamo fare una premessa.

## L'elenco speciale

Che cos'è l'elenco speciale dei Massofisioterapisti? 
In buona sostanza era una misura, concessa in via straordinaria nel 2018, per far entrare i massofisioterapisti nell'Albo.


## Ma perché far entrare i massofisioterapisti nell'albo dei Fisioterapisti?
In quel periodo non avevamo ancora un albo solo nostro come adesso.

C'era l'Albo TSRM-PSTRP, che era il maxi-albo condiviso con tante altre professioni sanitarie. 
Si decise di ammettere in via straordinaria tutti quei Massofisioterapisti che avevano lavorato per anni (legalmente) e che con l'introduzione dell'Albo TSRM sarebbero diventati abusivi.

Per evitare questa situazione, si pensò all'elenco speciale come compromesso.

Questo elenco speciale era ad esaurimento, nel senso che i Massofisioterapisti in quella situazione non erano poi tantissimi, e una volta registrati tutti quelli che avevano lavorato per almeno 36 mesi (anche non continuativi) nei 10 anni precedenti all'istituzione dell'albo, poi l'elenco speciale sarebbe stato chiuso e non abrebbe ammesso nuovi iscritti.


## Perché ne parliamo?
Per capirlo, considera questo: i Massofisioterapisti sono una figura molto borderline. 

Il D.M. del 7 settembre 1976 li definiva così:

>“Il Massofisioterapista è in grado di svolgere tutte le terapie di massaggio e di fisioterapia in ausilio all’opera dei medici sia nel libero esercizio della professione sia nell’impiego negli enti pubblici e privati, nell’ambito delle disposizioni di legge. Pertanto esegue ed applica tutte le tecniche del massaggio e della fisioterapia sull’ammalato secondo le istruzioni del sanitario, a livello di personale sanitario ausiliario e di terapista della riabilitazione.”

In buona sostanza: il massofisioterapista può fare il fisioterapista.

Però dal 1976 ad oggi sono cambiate parecchie cose: se a quel tempo anche per fare il fisioterapista non serviva la laurea né tutti gli obblighi che oggi ci sono (per tutelare la salute dei pazienti), per i massofisioterapisti questi obblighi non sono mai sorti.

E se si rispetta la definizione di prima, il massofisioterapista può in buona sostanza fare il fisioterapista ma senza tutte le rotture che comporta diventare fisioterapisti.


## Ma allora perché è stata presa questa decisione?
Visto che i massofisioterapisti che rispettavano quei requisiti non erano poi tantissimi, si è deciso di prendere la via più veloce e procedere in questo modo.
Anche perché c'era - e continua ad esserci - carenza di personale sanitario, tra cui i Fisioterapisti che [non sono poi così tanti come si crede](https://fisioterapisti.org/conviene-fare-fisioterapia-ci-sono-troppi-fisioterapisti/).

Ovviamente ammettere i Massofisioterapisti in un'albo (che per definizione deve essere selettivo) fu un tema parecchio controverso.

Per fare un paragone (con i dovuti distinguo), per molti è stato un po' come fare il condono di un immobile costruito senza permessi e a costi molto più bassi, senza ulteriori adeguamenti, solo perché in passato non c'era tanta regolamentazione.
Siamo tutti d'accordo che non è molto equo nei confronti di chi ha fatto tutto in regola, ha richiesto permessi, fatto comunicazioni, rispettato norme anti-sismiche e si è assunto responsabilità sulla sicurezza dei lavoratori e così via.

## Che ne pensiamo noi?
Che oggettivamente non era una decisione facile.

Chi si è trovato a fare la legge all'epoca ha dovuto decidere se far prevalere l'interesse di salute pubblica (limitando le figure che possono mettere le mani sui pazienti) o se far prevalere il diritto al lavoro dei singoli Massofisioterapisti coinvolti (che si sarebbero ritrovati abusivi e fuorilegge da un giorno all'altro). 

Non una scelta facile di sicuro, e oggi si torna a parlarne per un motivo ben preciso.

## Perché se ne parla di nuovo?
Come abbiamo [segnalato in un post sul nostro Canale Telegram](https://t.me/fisioterapisti_official), nell'art.15-bis del Decreto Bollette (lo stesso della [rimozione del vincolo di esclusività](https://fisioterapisti.org/rimozione-vincolo-esclusivita-2023-per-fisioterapisti-il-punto-della-situazione/)) il Governo Meloni sta riaprendo l'elenco speciale per i Massofisioterapisti.

Rispetto all'ultima volta però, [c'è un nuovo Albo esclusivo per i Fisioterapisti](https://fisioterapisti.org/tutto-quello-da-sapere-nel-2023-sul-nuovo-albo-dei-fisioterapisti-fnofi/) - e non più l'Albo condiviso tra tante professioni.

E il nuovo Albo dei Fisioterapisti ha fatto sapere che ne pensa in una nota.

## Come si è espresso l'Albo FNOFI sulla riapertura dell'elenco speciale?
La Federazione Nazionale degli Ordini dei Fisioterapisti Italiani si è espressa in modo assolutamente contrario alla riapertura degli elenchi speciali ad esaurimento dei massofisioterapisti (come da Decreto 9 agosto 2019), che dovevano essere già chiusi dal 2020.

Inoltre chiede che al Senato venga stralciato l’art. 15 bis.

Come mai?

Ti invito a [leggere qui il punto 2 per la nota dell'Albo e approfondire le motivazioni](https://t.me/fisioterapisti_official/186).

## Conclusione
Vi teniamo aggiornati sulla questione, anche perché le evoluzioni su questo Decreto Bollette avranno conseguenze anche sul discorso [rimozione del vincolo di esclusività](https://fisioterapisti.org/rimozione-vincolo-esclusivita-2023-per-fisioterapisti-il-punto-della-situazione/).

Per non perderti le prossime novità, continua a seguirci anche [sul nostro Canale Telegram](https://t.me/fisioterapisti_official).

Grazie per aver letto, a presto!
