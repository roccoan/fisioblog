+++ 
author = "Federica" 
categories = ["Studio e Carriera"] 
date = 2024-01-06T22:00:00Z
description = "Oggi vediamo come pagare l'Albo FNOFI per il 2024 e come funziona per l'Assicurazione Professionale" 
image = "https://images.unsplash.com/photo-1593182440959-9d5165b29b59?q=80&w=1771&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D" 
title = "Pagamento Albo e Assicurazione Professionale per i Fisioterapisti 2024" 
type = "post" 
draft = false 
+++

Come ogni anno, arriva il periodo del pagamento dell'Albo e del rinnovo dell'Assicurazione: vediamo tutto quello che ti serve sapere.

A tal proposito l'Albo **ha rilasciato la Circolare n.2** del 2024, che citiamo per intero qui e spieghiamo tra poco:

> Si comunica che, a decorrere dal 03 gennaio 2024, è possibile procedere al pagamento della TIA 2024 [attraverso la piattaforma Alboweb](https://amministrazione.alboweb-fnofi.net/login).
> 
> Per eventuali criticità afferenti le procedure di pagamento, di accesso e di 
> iscrizione/modifica dati si potrà [contattare direttamente l'Ordine Territoriale di competenza](https://www.fnofi.it/blog/ordini/) che fornirà il supporto necessario attraverso i canali ufficiali.
> 
> Si rammenta, inoltre, che la Federazione ha rinnovato, per l’anno 2024, la polizza assicurativa con la Italiana Assicurazioni per l’erogazione delle coperture assicurative RC professionali agli iscritti.
> 
> La copertura assicurativa si intende rinnovata alle medesime condizioni del 2023, [disponibili al seguente indirizzo](https://www.fisioterapisti.aon.it/).

Perfetto, ma quindi? Vediamo insieme i due punti:

- Pagamento della Tassa di Iscrizione 2024 all'Ordine dei Fisioterapisti
  
- Rinnovo dell'Assicurazione 2024
  

## Pagamento Tassa di Iscrizione 2024 Albo FNOFI

In questa sezione ci chiediamo: come si paga e quanto? Scopriamolo insieme.

### 1) Come si paga la Tassa di Iscrizione all'Albo dei Fisioterapisti?

Basta collegarsi nella sezione pagamento della TIA 2024 [attraverso la piattaforma Alboweb](https://amministrazione.alboweb-fnofi.net/login).

Se hai dei dubbi su come si fa, leggi [la nostra guida](https://fisioterapisti.org/pagare-iscrizione-albo-fisioterapisti-2023/).

### 2) Quanto costa l'Iscrizione all'Albo dei Fisioterapisti FNOFI 2024?

Se ti stai chiedendo qual è l’importo della tassa di iscrizione annua all'Ordine dei Fisioterapisti nel 2024, la risposta è un bel dipende. Da cosa?

Dipende **dall’Ordine di competenza** (quindi dalla provincia di appartenenza), e di solito costa tra i €100 e i €150 all’anno, ma dato il sistema di pagamento utilizzato c’è sempre da considerare €1-€2 circa per la commissione di PagoPA.

Se sei iscritto, puoi **vedere la cifra esatta entrando nel tuo cassetto pagamenti**.

## Rinnovo Assicurazione Professionale 2024 Fisioterapisti

L'Assicurazione Professionale è obbligatoria per tutti i Fisioterapisti, sia dipendenti che liberi professionisti.

Infatti [è una delle 5 cose da fare al momento della Laurea in Fisioterapia]([Parliamo di assicurazione professionale per fisioterapisti](https://fisioterapisti.org/parliamo-di-assicurazione-professionale-per-fisioterapisti/).

Sorge spontaneo chiedersi allora: dove conviene farla?

Si può fare o privatamente da un assicuratore di fiducia oppure in convenzione con l'Albo **che è parecchio conveniente**.

Se vuoi approfondire, [qui ne parliamo in modo più esteso](https://fisioterapisti.org/parliamo-di-assicurazione-professionale-per-fisioterapisti/).

### Come si paga l'Assicurazione Professionale?

Basta seguire questi passaggi:

- Collegarsi [alla piattaforma AON](www.fisioterapisti.aon.it)
- Cliccare sul pulsante rosso in Home Page **“FAI UN PREVENTIVO”**
- Compilare il questionario ed inserire i dati anagrafici
- Dopo l’inserimento dei dati anagrafici si riceverà un token (una sequenza di numeri) sulla propria mail per la fase di autenticazione
- Inserire il token ricevuto
- Continuare e concludere la fase di preventivazione seguendo le indicazioni, tra cui la registrazione sul sito (n.b.: in fase di registrazione rispondere “NO” alla domanda “Hai un codice Convenzione?”)
- Firmare il modulo di adesione (suggeriamo di utilizzare la firma digitale)
- Procedere al pagamento del premio (con bonifico o pagamento online)

[Clicca qui per un Tutorial esplicativo sulla modalità di acquisto della polizza](https://www.fisioterapisti.aon.it/documents/31308451/0/Tutorial+FISIOTERAPISTI+2.0+%281%29.pdf/6f9d3752-d746-fa09-b69b-eb0769f24294?t=1673880807729), lo stesso è presente anche in Home Page del sito.

**IMPORTANTE:** per procedere al rinnovo della polizza non cliccare, se presente, sul tasto “RINNOVA” **ma sempre e soltanto su “FAI UN PREVENTIVO”**.

## Conclusione 

Per oggi è tutto! Spero che questo articolo possa tornarti utile, non perderti altri aggiornamenti e continua a seguirci anche [sul nostro Canale Telegram](https://t.me/fisioterapisti_official) :)
