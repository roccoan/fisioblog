+++
author = "Federica"
categories = ["Università", "Studio e carriera"]
date = 2022-03-28T22:00:00Z
description = "Come si diventa dipendente pubblico da fisioterapista? Ci sono diversi modi, scopriamo quali."
draft = true
image = ""
title = "Lavorare nel pubblico come fisioterapisti - Concetti di base"
type = "post"

+++
Oggi vediamo un po' di informazioni di base su: come funzionano i concorsi pubblici, quali sono le diverse tipologie, come si svolgono, insomma per chi è alla ricerca del posto pubblico ma non sa da dove iniziare.

## Introduzione

Disclaimer: non entriamo nel merito della discussione parlando di raccomandati/non raccomandati. Sicuramente esistono, sicuramente non in tutti i concorsi, ma non è qualcosa che ci interessa oggi.

Quello che ci interessa è semplicemente dare informazioni di base su come funziona il mondo del lavoro pubblico per i Fisioterapisti, senza prendere nulla per scontato perché chi legge può essere a scuola o comunque molto giovane.

Quindi, partiamo!

## Importanti distinzioni tra pubblico e privato

Per rendere l'idea di quanto differiscono il pubblico e il privato, vediamo le principali differenze.

### Come si cerca il lavoro?

#### Fase 1

In una prima fase bisogna **candidarsi alle offerte di lavoro**.

Le **strutture private** pubblicano le loro offerte lavorative sotto forma di **annunci di lavoro** in giro per il web sui siti specializzati.

Invece le **strutture pubbliche** rendono note le loro offerte tramite i **Bandi** o gli **Avvisi** nella _Sezione Concorsi ed Esami_ della [Gazzetta Ufficiale](https://www.gazzettaufficiale.it/ "Gazzetta Ufficiale - Archivio ").

La sezione è ulteriormente divisa in 7 settori, a noi Fisioterapisti interessa quella delle _Aziende sanitarie locali e altre istituzioni sanitarie._

La Gazzetta Ufficiale (GU) viene aggiornata due volte a settimana con i nuovi concorsi, ma attenzione perché _non tutte le offerte lavorative del settore pubblico vengono pubblicate nella Gazzetta Ufficiale_. In alcuni casi vengono pubblicate nei **Bollettini Regionali** o **sul sito dell'Azienda Sanitaria** (in genere alla sezione **Amministrazione Trasparente** o **Concorsi e Selezioni**).

Per fare prima però, ci sono [siti](https://www.concorsipubblici.com/concorsi-fisioterapista.htm "Concorsi per Fisioterapisti | ConcorsiPubblici.com") che raccolgono i concorsi dalle varie fonti che ci agevolano il lavoro e ci evitano di andare a controllare tutte le fonti.

#### Fase 2

Nella seconda fase bisogna **affrontare la selezione**.

Per il **settore privato** di solito basta fare il colloquio e se la selezione va bene si viene assunti.

Per il **settore pubblico** è molto simile, ma la selezione è più stringente e si svolge secondo la modalità del **Concorso Pubblico** o dell'**Avviso Pubblico**.

## Differenza tra Concorso e Avviso Pubblico

Sono entrambi molto simili. La prima differenza è sulla durata del posto di lavoro (a mio avviso la più rilevante):

* I **Concorsi** possono essere per posizioni lavorative sia a **tempo determinato** che a **tempo indeterminato**;
* Gli **Avvisi** sono in genere **solo a tempo determinato**. 

Ci sono anche altre differenze, relativamente allo svolgimento della selezione:

* Negli **Avvisi** la selezione è più semplice, e molto spesso è **solo per titoli**, cioè scelgono in base al titolo di studio più alto, al voto di laurea, quanti anni di esperienza nel settore pubblico, eventuali master e pubblicazioni, e così via.
* Nei **Concorsi** la selezione di solito è **per titoli e per esami** - cioè oltre a prendere in considerazione _tutte le cose del punto precedente_, si affrontano anche delle **prove teoriche scritte ed orali** per _valutare la preparazione dei candidati_.

**Lavorare nel pubblico**: come fare? Qual è la strada più comune di **accesso al pubblico impiego**? La partecipazione alle selezioni a diverso titolo indette tramite **bandi pubblici**. Tuttavia non esiste un solo tipo di bando. Anzi, ne esistono di diversi tipi: bandi di concorso, avvisi per graduatorie, selezioni per affidamento di incarichi libero professionali, concorsi per mobilità etc. Terminologie non sempre chiare a chi si appresti a **cercare lavoro presso una Pubblica Amministrazione** che nascondono differenze più o meno marcate. In questo post, allora, per sciogliere alcuni dubbi, risponderemo a domande come: **Che differenza c’è tra concorsi e avvisi pubblici?** **Cos’è una graduatoria?** **Che vuol dire mobilità?** Tutti i bandi pubblici di selezione servono per dar luogo ad assunzioni o alcuni possono dar vita a rapporti libero professionali? Dove vengono pubblicati i bandi per le assunzioni e lo spostamento di personale nella Pubblica Amministrazione?

## Le fonti dei bandi pubblici: _Gazzetta Ufficiale_ e _Bollettini regionali_

Cominciamo col rispondere all’ultima delle domande. Il **Sistema Sanitario Nazionale**, le **Università**, i **Ministeri**, i **Comuni**, le **Regioni**, il **Consiglio Nazionale delle Ricerche** (CNR) e gli altri enti pubblici per reperire il personale da assumere in organico operano essenzialmente tramite la pubblicazione di **bandi pubblici**, documenti in cui sono descritti i profili professionali ricercati e le modalità di reclutamento di questi stessi profili. I bandi vengono periodicamente pubblicati su varie fonti ufficiali, di valore nazionale e/o regionale.

La fonte principale per **cercare un impiego nel settore pubblico** è la **_Gazzetta Ufficiale_** (GU), sezione **_Concorsi ed esami_**: qui viene resa pubblica gran parte dei bandi finalizzati alle assunzioni negli enti sopra citati. La _Gazzetta Ufficiale_, sezione _Concorsi ed esami_, viene pubblicata **2 volte a settimana**, il martedì e il venerdì, generalmente in tardo pomeriggio/prima serata, ed è reperibile sul [sito Internet dedicato](http://www.gazzettaufficiale.it/). La sezione _Concorsi ed esami_ della GU è divisa in 7 parti, ognuna delle quali corrisponde a uno specifico settore:

* _Amministrazioni centrali_ (per esempio i Ministeri)
* _Enti pubblici statali_ (per esempio il Consiglio Nazionale delle ricerche)
* _Università e altri istituti di istruzione_
* _Enti locali_ (Comuni, Province, Federazioni di Comuni)
* _Aziende sanitarie locali e altre istituzioni sanitarie_
* _Altri enti_
* _Diari_

Alcuni bandi, tuttavia, non passano attraverso la _Gazzetta Ufficiale_, ma vengono pubblicati nei **_Bollettini Regionali_** (reperibili sui siti Internet delle singole Regioni) o tramite i canali dei singoli Enti o Aziende sanitarie o Amministrazioni etc. (in genere questi bandi sono visionabili **alla sezione _Amministrazione trasparente_** dei singoli siti web).

## Che differenza c’è tra concorsi e avvisi pubblici?

I bandi pubblici, che siano resi noti tramite la GU o tramite altri canali, non sono tutti uguali, e si possono suddividere secondo un primo criterio generale in **3 macro-categorie**:

* **Concorsi**: servono per reperire personale da assumere a tempo indeterminato.
* **Avvisi**: servono per reperire personale da assumere a tempo determinato.
* **Bandi per l’assegnazione di incarichi libero professionali**: servono per reperire liberi professionisti titolari di Partita Iva a cui affidare incarichi di collaborazione.

Generalmente in tutti e 3 i casi vi è un numero prefissato di unità di personale da assumere (o a cui affidare incarichi), variabile da 1 a centinaia o addirittura migliaia di unità a seconda del caso e delle esigenze dell’Amministrazione che bandisce le selezioni.

Talvolta, tuttavia, i bandi vengono indetti per la formazione delle cosiddette **Graduatorie**, ossia degli elenchi validi entro un determinato lasso di tempo (generalmente 1 anno) da cui le Amministrazioni possono attingere secondo il bisogno per assunzioni a tempo determinato e/o interminato o per l’affidamento di incarichi libero professionali.

Alcuni concorsi e avvisi, poi, possono combinare le 2 modalità di selezione: possono cioè definire un numero specifico di personale da assumere e allo steso tempo formulare una graduatoria per successive ed eventuali assunzioni a tempo determinato o indeterminato.

LEGGI ANCHE: [Quali sono e come funzionano i contratti di lavoro in Italia](https://www.wecanjob.it/archivio21_contratti-lavoro-italia-quali-sono-come-funzionano_0_254.html)

## Cosa sono i concorsi per la mobilità?

Alcuni concorsi sono poi indetti per la cosiddetta **mobilità**. Questi riguardano personale già in forza presso la Pubblica Amministrazione: non sono cioè indetti per l’assunzione di nuovo personale. A cosa servono, allora, i concorsi di mobilità? Servono per gestire le **eccedenze di personale** di un Amministrazione o per consentire il passaggio di un dipendente da una sede a un’altra all’interno della stessa Amministrazione o tra Amministrazioni (un Infermiere assunto presso una ASL piemontese può per esempio, tramite concorso di mobilità, passare a una ASL pugliese), anche su tutto il territorio nazionale.

Esistono, infine, 2 tipi di mobilità:

* **Mobilità interna**: avviene all’interno della stessa Amministrazione tra 2 sedi. In questo caso si parla impropriamente di mobilità.
* **Mobilità esterna**: la vera e propria mobilità, avviene tra un’Amministrazione e un’altra.