+++ 
author = "Redazione" 
categories = ["Studio e Carriera"] 
date = 2024-05-07T12:00:00Z 
description = "Oggi vediamo cosa ti serve per lavorare all'estero come Fisioterapista, nello specifico in un altro paese membro dell'Unione Europea" 
image = "https://images.unsplash.com/photo-1559589688-6ba6beafe1e5?q=80&w=1884&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D" 
title = "Tessera Professionale Europea per Fisioterapisti: Tutto quello che devi sapere per richiederla e lavorare all'estero" 
type = "post" 
draft = false 
+++

Sei un fisioterapista che **sogna di lavorare all'estero**? 

Allora la **Tessera Professionale Europea** (_EPC_ - European Professional Card) è il tuo lasciapassare per **esercitare la professione in un altro stato membro dell'Unione Europea**. 

In questo articolo vediamo: 
- Che cos'è la EPC;
- A che serve;
- Come richiederla & quanto costa;
- Per quanto tempo è valida;
- Se ne vale la pena richiederla.

> Più avanti trovi il link ad un nuovo **articolo sulle condizioni di lavoro dei Fisioterapisti in Francia e in Spagna** e soprattutto di **quanto si guadagna** in quei due paesi. **Continua a leggere** perché la Tessera di cui parliamo oggi è un **prerequisito importante**.

## Che cos'è la Tessera Professionale Europea?

La EPC è una procedura che semplifica il **riconoscimento delle qualifiche** professionali per **i fisioterapisti che vogliono lavorare in un altro Paese UE**. 

Si tratta di un titolo digitale che attesta la tua abilitazione all'esercizio della professione in Italia, rendendola automaticamente **valida anche nello stato membro di destinazione**.

## Perché è stata introdotta la Tessera Professionale Europea?

Per lavorare come Fisioterapisti in Italia **c'è bisogno dell'abilitazione**, altrimenti si è abusivi. Questo **vale anche per gli altri paesi europei**.

Ogni paese dell'Unione Europea **ha le sue regole per l'abilitazione professionale dei Fisioterapisti**. Quindi tra un paese e l'altro **potrebbero esserci differenze**.

### E allora come si fa per lavorare in un altro paese?

> Continua a leggere per capire **quanto costa e come si richiede**.

Per agevolare la **libera circolazione di professionisti** nell'Unione Europea (che è uno dei principi fondamentali dell'UE), si vuole evitare che per esempio un fisioterapista italiano per trasferirsi in Francia debba **ripetere l'esame di abilitazione in francese**.

Quindi proprio per questo, l'EPC è stata introdotta nel 2016 per facilitare la mobilità dei professionisti all'interno dell'UE, **eliminando le lunghe e complesse procedure di riconoscimento delle qualifiche**. 

Questo **ha reso più semplice per i fisioterapisti italiani offrire le proprie competenze in altri Paesi**, contribuendo alla diffusione di buone pratiche e alla crescita professionale in tutta l'UE.

## A che serve la Tessera Professionale Europea?

La EPC ti permette di:

- Esercitare la professione di fisioterapista in un altro stato membro UE **senza dover richiedere ulteriori autorizzazioni né ripetere esami**.
- Accedere a **bandi di lavoro e concorsi pubblici riservati ai cittadini dell'UE**.
- Lavorare come Fisioterapista **in modo temporaneo (fino a 12 mesi)** oppure **a tempo indeterminato in un altro Paese UE**.

> Ti interessa [lavorare in Francia o Spagna e **scoprire quanto guadagnano** lì i Fisioterapisti?](https://fisioterapisti.org/il-miracolo-francese-che-attira-i-pi%C3%B9-giovani-fisioterapisti-spagnoli/)

## Come si richiede la Tessera Professionale Europea per i Fisioterapisti?

> Consiglio: Per avere maggiori informazioni sulla EPC e per ricevere assistenza nella procedura di richiesta, consulta [il sito web dedicato del Ministero della Salute](https://www.salute.gov.it/portale/riconoscimentoQualifiche/dettaglioContenutiRiconoscimentoQualifiche.jsp?lingua=italiano&id=4608&area=riconoscimento%20titoli&menu=vuoto).

La **procedura per richiedere la EPC è telematica** e avviene attraverso il portale [Your Europe](https://europa.eu/youreurope/citizens/work/professional-qualifications/european-professional-card/index_it.htm). 

Adesso **vediamo per bene come si richiede**, ma in sintesi dovrai _creare un account_, compilare _un modulo online_ e _allegare la documentazione_ richiesta, tra cui:

- Copia del tuo **diploma di laurea in fisioterapia**;
- Certificato di **iscrizione all'albo** professionale in Italia;
- Attestazione di **assenza di condanne penali**.

> NB: i documenti da presentare potrebbero variare nel tempo. Segui i prossimi step per scoprire effettivamente cosa viene richiesto.

Per richiedere una Tessera Professionale Europea, devi [registrarti qui](https://ecas.ec.europa.eu/cas/eim/external/register.cgi), e poi:

1) [Accedi al servizio di autenticazione](https://ecas.ec.europa.eu/cas/login) della Commissione europea (una volta connesso, sarai indirizzato all'interfaccia EPC);
2) Completare il tuo **profilo EPC con i dati personali e i recapiti**;
3) Crea la domanda e **carica i documenti** richiesti.

Per saperne di più, consulta la [guida dell'utente EPC](https://ec.europa.eu/internal_market/imi-net/_docs/library/epc_user_guide_professionals_it.pdf) (è un link al PDF ufficiale).

## Quanto costa richiedere la Tessera Professionale Europea per i Fisioterapisti?

Il costo per richiedere la EPC dall'Italia dipende se vuoi richiederla a tempo determinato o indeterminato. Vediamo entrambe.

### Costo della EPC Temporanea

Se intendi richiederla per esercitare la professione di Fisioterapista _temporaneamente ed occasionalmente_ in un altro Stato Membro, controlla in quale caso rientri:

- Se è lo Stato ospitante a rilasciare la Tessera Professionale Europea, solo dopo aver effettuato una propria verifica preliminare, bisogna pagare un’**imposta di bollo da 16 euro**;
- Se lo Stato ospitante **non effettua alcuna verifica preliminare e non rilascia la Tessera**, ma la Tessera viene rilasciata dal Ministero della Salute Italiano, allora bisogna pagare un’**imposta di bollo da 32 euro**.

Tra un po' vediamo **come si paga**.

### Costo della EPC per trasferirsi stabilmente

Coloro che intendono richiedere la Tessera Professionale Europea per **esercitare stabilmente la propria professione in un altro Stato Membro**, dovranno **versare un’imposta di bollo da 16 euro**, con le modalità che vedremo tra poco.

## Come si paga la Tessera Professionale per i Fisioterapisti?

Si può pagare con PagoPA sulla [Piattaforma del Ministero della Salute](https://polpor.salute.gov.it/pol-ui-public/#/) selezionando "Persona Fisica". 

### Che CAUSALE bisogna mettere per il pagamento? 
La causale è la seguente: **_Tessera professionale europea - EPC_**

> Scopri altre cose interessanti: [unisciti ora al nostro canale Telegram](https://t.me/fisioterapisti_official)!

## Per quanto tempo è valida la Tessera Professionale Europea?

La EPC è valida:

- A **tempo indeterminato** se decidi di stabilirti in un altro Paese UE;
- Per **12 mesi** se decidi di offrire servizi fisioterapici **in modo temporaneo**.

> Di solito la EPC temporanea è 18 mesi, ma per i Fisioterapisti è 12 mesi in quanto la professione è correlata alla salute pubblica o alla sicurezza e c'è bisogno di rinnovarla più spesso.

## Ne vale la pena richiedere la Tessera Sanitaria Europea per i Fisioterapisti?

Se sei un fisioterapista che desidera lavorare all'estero, la **EPC rappresenta un vantaggio significativo**. 

Ti permette di **risparmiare tempo e denaro sulla procedura di riconoscimento delle qualifiche** e di accedere a **nuove opportunità di lavoro all'estero** in modo più semplice e veloce.

> Ti interessa [lavorare in Francia o Spagna e **scoprire quanto guadagnano** lì i Fisioterapisti?](https://fisioterapisti.org/il-miracolo-francese-che-attira-i-pi%C3%B9-giovani-fisioterapisti-spagnoli/)

## Conclusione
In conclusione, la Tessera Professionale Europea è uno strumento prezioso per i fisioterapisti italiani che vogliono ampliare i propri orizzonti professionali e lavorare all'estero. 

Richiede un investimento minimo di tempo e denaro, ma offre in cambio numerosi vantaggi.

> Consiglio: Per avere maggiori informazioni sulla EPC e per ricevere assistenza nella procedura di richiesta, consulta [il sito web dedicato del Ministero della Salute](https://www.salute.gov.it/portale/riconoscimentoQualifiche/dettaglioContenutiRiconoscimentoQualifiche.jsp?lingua=italiano&id=4608&area=riconoscimento%20titoli&menu=vuoto).
